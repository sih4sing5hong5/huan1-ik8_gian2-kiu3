寫-佇｜sia2-ti7 破｜phua3 冬｜tang1 進-前｜tsin3-tsing5
舊｜ku7 年-的｜ni5-e5 這-陣｜tsit4-tsun7 ，｜,
抱-著｜pho7-tioh8 暢｜thiong3 閣｜koh4 期-待-的｜ki5-thai7-e5 心-情｜sim1-tsing5 等-待｜tan2-thai7 做-兵｜tso3-ping1 ，｜,
無-緊｜bo5-kin2 張-的｜tiunn1-e5 情-緒｜tsing5-su7 ，｜,
無｜bo5 哀｜ai1 怨-的｜uan3-e5 啼-哭｜thi5-khau3 ，｜,
干-焦｜kan1-tann1 想｜siunn7 講-這｜kong2-tsit4 關｜kuainn1 若｜na7 行-過｜kiann5-kue3 ，｜,
世-界｜se3-kai3 就-是｜to7-si7 我-的｜gua2-e5 。｜.
劑-是｜tse1-si7 少-年-人｜siau3-lian5-lang5 「｜“ 毋-知｜m7-tsai1 天-地｜thinn1-te7 偌｜jua7 闊｜khuah4 」｜” 的｜e5 飄-撇｜phiau1-phiat4 。｜.
欲｜beh4 去-的｜khi3-e5 前｜tsing5 1 暝｜me5 ，｜,
毋-知｜m7-tsai1 咧｜teh4 趖｜so5 啥-貨｜siann2-hue3 ，｜,
舞｜bu2 甲｜kah4 1 點｜tiam2 才｜tsiah4 睏｜khun3 ；｜, 過-轉-工｜kue3-tng2-kang1 透-早｜thau3-tsa2 ，｜,
爸-仔｜pa5-a2 載｜tsai3 我｜gua2 去｜khi3 市-政-府｜tshi7-tsing3-hu2 會-同｜hue7-tong5 台-南-市｜tai5-lam5-tshi7 的｜e5 役-男｜ik8-lam5 欲｜beh4 做-伙｜tso3-hue2 去｜khi3 兵-營｜ping1-iann5 ，｜,
秋｜tshiu1 的｜e5 氣-味｜khi3-bi7 ，｜,
涼-涼｜liang5-liang5 仔｜a2 ，｜,
摻-濫｜tsham1-lam7 一-寡｜tsit8-kua2 哀-愁｜ai1-tshiu5 。｜.
軍-教｜kun1-kau3 片｜phinn3 躡｜nih4 ，｜,
阿-媽｜a1-ma2 送｜sang3 孫｜sun1 去｜khi3 車-頭｜tshia1-thau5 ，｜,
查-某-囡-仔｜tsa1-boo2-gin2-a2 送｜sang3 男-朋-友｜lam5-ping5-iu2 去｜khi3 坐-車｜tse7-tshia1 ，｜,
彼-款｜hit4-khuan2 毋-甘｜m7-kam1 燒｜sio1 辭-的｜si5-e5 畫-面｜ue7-bin7 ，｜,
1 幅｜pak4 1 幅｜pak4 佇｜ti7 頭-殼-內｜thau5-khak4-lai7 閃-過｜siam2-0kue3 ，｜,
坐-佇｜tse7-ti7 駕-駛-座｜ka3-su2-tso7 的｜e5 爸-仔｜pa5-a2 ，｜,
親-像｜tshin1-tshiunn7 10 冬｜tang1 前｜tsing5 載｜tsai3 我｜gua2 去｜khi3 高-中｜ko1-tiong1 聯-考｜lian5-kho2 ，｜,
去｜khi3 私-立｜su1-lip8 中-學｜tiong1-oh8 蹛-校｜tua3-hau7 共-款｜kang7-khuan2 ，｜,
恬-恬｜tiam7-tiam7 ；｜, 嘛-無｜ma7-bo5 特-別｜tik8-piat8 交-代｜kau1-tai3 啥｜siann2 ，｜,
毋-知｜m7-tsai1 是｜si7 對｜tui3 家-佇-的｜ka1-ti7-e5 後-生｜hau7-sinn1 有｜u7 信-心｜sin3-sim1 ？｜?
抑-是｜iah4-si7 傳-統｜thuan5-thong2 的｜e5 價-值-觀｜ke3-tat8-kuan1 ，｜,
予-伊｜hoo7-i1 毋-知｜m7-tsai1 欲｜beh4 按-怎｜an2-tsuann2 開｜khai1 嘴 ？｜?
佇｜ti7 新｜sin1 兵｜ping1 訓-練｜hun3-lian7 中-心｜tiong1-sim1 的-時｜e5-si5 ，｜,
自-信-心｜tsu7-sin3-sim1 強-欲｜kiong7-beh4 崩-去｜pang1-khi3 ，｜,
一-直｜it4-tit8 紅｜hong5 罵｜ma7 ，｜,
欲｜beh4 便-所｜pian7-soo2 ，｜,
欲｜beh4 啉-茶｜lim1-te5 攏-著｜long2-tioh8 請-示｜tshing2-si7 班-長｜pan1-tiunn2 ，｜,
一-寡｜tsit8-kua2 操｜tshau1 課｜kho3 的｜e5 內-容｜lue7-iong5 學-甲｜hak8-kah4 真｜tsin1 慢｜ban7 ，｜,
煞｜suah4 開-始｜khai1-si2 對｜tui3 家-己｜ka1-ti7 產-生｜san2-sing1 懷-疑｜huai5-gi5 ，｜,
我｜gua2 凹-會｜nah4-e7 啥-物｜siann2-mih4 攏｜long2 袂-曉｜be7-hiau2 ？｜?
我-是｜gua2-si7 硩-驚｜teh4-kiann1 啥｜siann2 ”｜? 逐-工｜tak8-kang1 早-起｜tsai2-khi2 目-睭｜bak8-tsiu1 擘-金｜peh4-kim1 了｜liau2 ；｜, 上｜siong7 期-待-的｜ki5-thai7-e5 是｜si7 看-著｜khuann3-tioh8 欲-暗-仔｜beh4-am3-a2 的｜e5 紅-霞｜ang5-ha5 ，｜,
捌｜bat4 佇｜ti7 1 工-的｜kang1-e5 手｜tshiu2 記｜ki3 躡｜nih4 寫-著｜sia2-tioh8 ：｜: 啥-物｜siann2-mih4 理-想｜li2-siong2 ，｜,
人｜lang5 生-的｜senn1-e5 意-義｜i3-gi7 攏-無｜long2-bo5 重-要｜tiong7-iau3 阿｜a1 ：｜, 診｜tsin2 間｜kan1 今-是｜tann1-si7 求｜kiu5 會-當｜e7-tang3 活-落-去｜uah8-0loh8-khi3 娘｜nia5 。｜.
閣｜koh4 佇｜ti7 另-外｜ling7-gua7 1 工｜kang1 寫-著｜sia2-tioh8 ，｜,
冊｜tsheh4 讀｜thak8 遐-濟｜hiah4-tse7 欲｜beh4 創-啥｜tshong3-siann2 ？｜?
加｜ke1 煩｜huan5 的｜e5 ，｜,
每｜mui2 1 項｜hang7 無-受｜bo5-siu7 尊-重-的｜tsun1-tiong7-e5 話-語｜ue7-gi2 ，｜,
都｜to1 引-起｜in2-khi2 憤-怒｜hun3-noo7 嘛｜ma7 引-起｜in2-khi2 評-論｜phing5-lun7 ，｜,
凹｜nah4 著｜tioh8 按-呢｜an2-ne1 ?｜?
這-款｜tsit4-khuan2 管-教｜kuan2-ka3 方-式｜hong1-sik4 敢｜kam2 有-效｜u7-hau7 ？｜?
我-是｜gua2-si7 1 的｜e5 自｜tsu7 主-的｜tsu2-e5 個-體｜ko3-the2 躡｜neh4 ，｜,
恁｜lin2 凹｜nah4 會-使｜e7-sai2 取-代｜tshu2-tai7 我-的｜gua2-e5 自-由｜tsu7-iu5 意-志｜i3-tsi3 ？｜?
內｜lai7 心-躡｜sim1-nih4 的｜e5 對-話｜tui3-ue7 若｜na7 增-加｜tsing1-ka1 ，｜,
心-情｜sim1-tsing5 就｜to7 愈｜lu2 賣｜be7 敨｜thau2 ，｜,
顛-倒｜tian1-to3 一-寡｜tsit8-kua2 國-中｜kok4-tiong1 學-歷｜hak8-lik8 的｜e5 朋-友｜ping5-iu2 ，｜,
攏｜long2 真｜tsin1 簡-單｜kan2-tan1 1 句｜ku3 「｜“ 押｜ah4 都｜to1 拄-著-阿｜tu2-tioh8-a1 ，｜,
是｜si7 欲｜beh4 按-怎｜an2-tsuann2 「｜? 」｜” 就｜to7 解-決-阿｜kai2-kuat4-a1 。｜.
過｜kue3 1 冬-阿｜tang1-a1 ，｜,
若｜na7 問-我｜mng7-gua2 改-變｜kai2-pian3 上-濟｜siong7-tse7 是｜si7 啥｜siann2 ，｜,
我｜gua2 會｜e7 講｜kong2 ，｜,
比｜pi2 較-早｜khah4-tsa2 較-有｜khah4-u7 法-度｜huat4-too7 接-受｜tsiap4-siu7 既｜ki3 定｜tiann7 事-實｜su7-sit8 閣｜koh4 適-應｜sik4-ing3 環-境｜khuan5-king2 .｜.
永-陣｜ing2-tsun7 若｜na7 計-畫｜ke3-ue7 欲｜beh4 創-啥｜tshong3-siann2 ，｜,
結-果｜kiat4-ko2 出｜tshut4 狀-況｜tsong7-hong2 ，｜,
無-法-度｜bo5-huat4-too7 照｜tsiau3 行｜kiann5 ，｜,
我｜gua2 就｜to7 真-歹｜tsin1-phainn2 接-受｜tsiap4-siu7 。｜,
情-緒｜tsing5-su7 煎-仔｜tsuann1-a2 牢-佇｜tiau5-ti7 遐-無｜hia1-bo5 法-度｜huat4-too7 做｜tsue3 代-誌｜tai7-tsi3 ？｜.
軍-中｜kun1-tiong1 的｜e5 代-誌｜tai7-tsi3 是｜si7 咱｜lan2 無-法-度｜bo5-huat4-too7 掌-握｜tsiang2-ak4 的｜e5 ，｜,
家-己｜ka1-ti7 若｜na7 無-緊｜bo5-kin2 調-整｜tiau5-tsing2 ，｜,
艱-苦｜kan1-khoo2 嘛-著｜ma7-tioh8 做｜tso3 ，｜,
不-如｜put4-ju5 較｜khah4 歡-喜-的｜huann1-hi2-e5 。｜.
這-馬｜tsit4-ma2 我｜gua2 嘛｜ma7 盡-量｜tsin7-liong7 做-到｜tso3-kau3 按-呢｜an2-ne1 ，｜,
莫-去｜mai3-khir3 想｜siunn7 若-準｜na7-tsun2 我｜gua2 有｜u7 .｜. .｜. .｜. .｜. .｜. .｜.
就｜to7 好-阿｜ho2-a1 ，｜, 應-該｜ing1-kai1 是-用｜si7-ing7 有-限｜iu2-han7 ，｜,
創-造｜tshong3-tso7 上｜siong7 大-的｜tua7-e5 空-間｜khong1-kan1 。｜.
這-逝-路｜tsit4-tsua7-loo7 閣｜koh4 半-冬｜puann3-tang1 才｜tsiah4 到-盡｜kau3-tsin7 尾｜bue2 ，｜,
觀-察｜kuan1-tshat4 著-的｜tioh8-e5 一-寡｜tsit8-kua2 現-象｜hian7-siong7 ，｜,
我｜gua2 會｜e7 沓-沓-仔｜tauh8-tauh8-a2 共｜ka7 寫-落-來｜sia2-loh8-lai5 。｜.
