咱｜lan2 敢｜kam2 舞｜bu2 假-的｜ke2-e5 ？｜?
選-舉｜suan2-ki2 結-果｜kiat4-ko2 出-來-阿｜tshut4-lai5-a1 ，｜, 差｜tshe1 220 萬｜ban7 是｜si7 有｜u7 較-濟｜khah4-tse7 寡｜kua2 ，｜, 煞｜suah4 嘛｜ma7 袂｜be7 意-外｜i3-gua7 ，｜, 毋-過｜m7-koh4 咱｜lan2 愛-用｜ai3-ing7 啥-款｜siann2-khuan2 心-境｜sim1-king2 來｜lai5 面-對｜bin7-tui3 這-个｜tsit4-e5 結-果｜kiat4-ko2 咧｜leh4 ?｜. 雖-罔｜sui1-bong2 對｜tui3 民-進-黨｜bin5-tsin3-tong2 無｜bo5 期-待｜ki5-thai7 ，｜, 毋-過｜m7-koh4 國-民-黨｜kok4-bin5-tong2 凹｜nah4 捎｜sa1 會-著｜e7-tioh8 超-過｜tshiau1-kue3 700 萬｜ban7 選-票｜suan2-phio3 ？｜?
正-月｜tsiann1-gueh8 立-委｜lip8-ui2 選-舉｜suan2-ki2 國-民-黨｜kok4-bin5-tong2 大-贏｜tua7-iann5 了-後｜liau2-au7 ，｜, 政｜tsing3 論｜lun7 節-目｜tsiat4-bok8 道｜to7 咧｜teh4 臭-彈｜tshau3-tuann7 『｜『 鐘｜tsing1 擺｜pai2 效-應｜hau7-ing3 』｜』 ，｜, 袂-當｜be7-tang3 一｜tsit8 黨｜tong2 獨｜tok8 大｜tua7 ，｜, 若｜na7 無-道｜bu5-to7 講｜kong2 投-票｜tau5-phio3 率｜lut8 愈｜ju2 懸｜kuan5 ；｜, 民-進-黨｜bin5-tsin3-tong2 道-會｜to7-e7 輸｜su1 愈-少｜ju2-tsio2 。｜. 選-舉｜suan2-ki2 結-果｜kiat4-ko2 證-明｜tsing3-bing5 𪜶｜in1 講-的｜kong2-e5 攏｜long2 呸｜phui3 話｜ue7 ；｜, 實-際｜sit8-tse3 的｜e5 社-會｜sia7-hue7 現-象｜hian7-siong7 敢｜kam2 是-予｜si7-hoo7 𪜶-的｜in1-e5 理-論｜li2-lun7 搤｜iah4 口-號｜khau2-ho7 搝-咧｜khiu2-leh4 行-的｜kiann5-e5 ？｜? 若｜na7 有-夠｜u7-kau3 實-際｜sit8-tse3 來｜lai5 觀-察｜kuan1-tshat4 社-會｜sia7-hue7 氣-氛｜khi3-hun1 ，｜, 對｜tui3 這-个｜tsit4-e5 結-果｜kiat4-ko2 道｜to7 袂｜be7 意-外｜i3-gua7 .｜. 支-持｜tsi1-tshi5 民-進-黨｜bin5-tsin3-tong2 的｜e5 群-眾｜kun5-tsiong3 活-佇｜uah8-ti7 『｜『 逆-轉｜gik8-tsuan2 勝｜sing3 』｜’ 這-个｜tsit4-e5 操-作｜tshau1-tsok4 出-來-的｜tshut4-lai5-e5 幻-想｜huan3-siong2 躡｜nih4 ，｜, 1 場｜tiunn5 閣｜koh4 1 場｜tiunn5 『｜『 逆-轉｜gik8-tsuan2 勝｜sing3 』｜』 的｜e5 活-動｜uah8-tang7 佮｜kap4 齣-頭｜tshut4-thau5 ，｜, 1 聲｜siann1 續｜siok8 1 聲｜siann1 『｜『 逆-轉｜gik8-tsuan2 勝｜sing3 』｜』 的｜e5 空-虛｜khang1-hi1 口-號｜khau2-ho7 ，｜, 就｜to7 有-影｜u7-iann2 會-當｜e7-tang3 『｜『 逆-轉｜gik8-tsuan2 勝｜sing3 』｜』 ？｜?
社-會｜sia7-hue7 氣-氛｜khi3-hun1 差｜tsha1 佇｜ti7 佗｜toh4 ？｜? 過-去｜kue3-0khi3 是｜si7 「｜“ 咱｜lan2 」｜” 比｜pi2 「｜“ 𪜶｜in1 」｜” 較-好｜khah4-ho2 ？｜, 這-馬｜tsit4-ma2 是｜si7 袂-當｜be7-tang3 予｜hoo7 「｜“ 𪜶｜in1 」｜” 贏｜iann5 ；｜; 毋-過｜m7-koh4 過-去｜kue3-0khi3 咧｜teh4 批-判｜phe1-phuann3 國-民-黨｜kok4-bin5-tong2 的｜e5 語-詞｜gi2-su5 ，｜, 這-馬｜tsit4-ma2 煞｜suah4 倒-反｜to3-ping2 ，｜, 提｜theh8 來-咧｜lai5-teh4 替｜the3 家-己｜ka1-ti7 辯-護｜pian7-hoo7 .｜. 「｜. 換｜uann7 人｜lang5 做｜tso3 看-覓｜khuann3-mai7 」｜” 「｜“ 政-黨｜tsing3-tong2 輪-替｜lun5-the3 」｜” 隻-的｜tsiah4-e5 民-進-黨｜bin5-tsin3-tong2 往｜ing2 過-的｜kue3-e5 選-舉｜suan2-ki2 口-號｜khau2-ho7 ，｜, 這-陣｜tsit4-tsun7 煞｜suah4 予｜hoo7 國-民-黨｜kok4-bin5-tong2 捎｜sa1 來-咧｜lai5-teh4 戰｜tsian3 民-進-黨｜bin5-tsin3-tong2 ，｜, 閣｜koh4 真｜tsin1 有-效｜u7-hau7 。｜.
佇｜ti7 謝｜sia7 長｜tiong2 廷｜ting5 競-選-總-部｜king7-suan2-tsong2-poo7 頭-前｜thau5-tsing5 ，｜, 民-進-黨｜bin5-tsin3-tong2 咧｜teh4 安-搭｜an1-tah4 群-眾｜kun5-tsiong3 ，｜, 𪜶｜in1 共｜ka7 支-持-者｜tsi1-tshi5-tsia2 會-失-禮｜hue7-sit4-le2 。｜. 毋-過｜m7-koh4 𪜶｜in1 咧｜teh4 講-的｜kong2-e5 「｜“ 民-主｜bin5-tsu2 」｜“ 誠｜tsiann5 怪-奇｜kuai3-ki5 ，｜, 1 方-面｜hong1-bin7 接-受｜tsiap4-siu7 選-輸｜suan2-su1 ，｜, 1 方-面｜hong1-bin7 繼-續｜ke3-siok8 批｜phue1 講｜kong2 選-舉｜suan2-ki2 不-公｜put4-kong1 ，｜, 媒-體｜mui5-the2 不-公｜put4-kong1 ，｜, 𪜶｜in1 有｜u7 黨｜tong2 產｜san2 .｜. .｜. .｜. .｜. .｜. .｜. .｜. 8 冬｜tang1 來｜lai5 𪜶｜in1 一-直｜it4-tit8 對｜tui3 隻-的｜tsiah4-e5 結-構｜kiat4-koo3 性-的｜sing3-e5 不-義｜put4-gi7 妥-協｜tho3-hiap8 ，｜, 嘛｜ma7 數｜siau3 想-欲｜siunn7-beh4 佇-遐｜ti7-hia1 貿｜bauh8 利-頭｜li7-thau5 ，｜, 這-馬｜tsit4-ma2 輸｜su1 阿｜a1 煞｜suah4 閣｜koh4 咧｜teh4 共｜ka7 咱｜lan2 提-醒｜the5-tshenn2 講｜kong2 遐-的｜hiah4-e5 結-構｜kiat4-koo3 是｜si7 不-公｜put4-kong1 不｜put4 義-的｜gi7-e5 。｜. 𪜶｜in1 都｜to1 接｜tsiap4 受-人｜siu7-lang5 訂｜ting7 的｜e5 規-則｜kui1-tsik4 阿｜a1 ：｜, 預｜i7 輸-人｜su1-lang5 閣｜koh4 咧｜teh4 怪｜kuai3 規-則｜kui1-tsik4 無-公-平｜bo5-kong1-penn5 ，｜, 劑-是｜tse1-si7 入｜jip8 筊-間｜kiau2-king1 跋｜puah8 歹｜phainn2 繳｜kiau2 。｜. 人｜lang5 若｜na7 贏｜iann5 就-是｜to7-si7 民-主｜bin5-tsu2 倒-退｜to3-the3 ，｜, 就-是｜to7-si7 外-來-政-權｜gua7-lai5-tsing3-kuan5 ，｜, 家-己｜ka1-ti7 贏｜iann5 就-是｜to7-si7 守-護｜siu2-hoo7 台-灣｜tai5-uan5 ！｜, 鞏-固｜kiong2-koo3 民-主｜bin5-tsu2 ？｜? 人｜lang5 主-張｜tsu2-tiunn1 共-同｜kiong7-tong5 市-場｜tshi7-tiunn5 道-會｜to7-e7 出-賣｜tshut4-be7 台-灣｜tai5-uan5 ！｜, 家-己｜ka1-ti7 按-呢｜an2-ne1 喝｜huah4 變-做｜pinn3-tsue3 有｜u7 台-灣｜tai5-uan5 主-體｜tsu2-the2 ？｜? 這-款｜tsit4-khuan2 例｜le7 太-濟-咧｜thai3-tse7-leh4 ，｜, 支-持｜tsi1-tshi5 民-進-黨｜bin5-tsin3-tong2 的｜e5 群-眾｜kun5-tsiong3 ，｜, 煞｜suah4 規-个｜kui1-e5 栽-落-去｜tsai1-0loh8-khi3 𪜶-的｜in1-e5 選-舉｜suan2-ki2 操-作｜tshau1-tsok4 。｜.
欲｜beh4 喝｜huah4 「｜“ 民-主｜bin5-tsu2 」｜“ 道｜to7 莫｜mai3 用｜ing7 2 套｜tho3 標-準｜piau1-tsun2 ，｜, 若-無｜na7-bo5 ，｜, 歸-去｜kui1-khi3 就｜to7 直-接｜tit8-tsiap4 共｜ka7 咱｜lan2 講｜kong2 真-相｜tsin1-siong3 ：｜: 台-灣｜tai5-uan5 到-今｜kau3-tann1 根-本｜kin1-pun2 都-無｜to1-bo5 「｜“ 民-主｜bin5-tsu2 」｜“ ，｜, 除-去｜tu5-khi3 有｜u7 選-舉｜suan2-ki2 的｜e5 形-式｜hing5-sik4 ，｜, 根-本｜kin1-pun2 都-無｜to1-bo5 「｜“ 民-主｜bin5-tsu2 」｜“ ！｜!
假-使｜ka2-su2 中-華-民-國｜tiong1-hua5-bin5-kok4 是｜si7 咱-的｜lan2-e5 國-家｜kok4-ka1 ，｜, 假-使｜ka2-su2 國-民-黨｜kok4-bin5-tong2 本-土-化｜pun2-thoo2-hua3 阿｜a1 ：｜, 若-按-呢｜na7-an2-ne1 ，｜, 國-民-黨｜kok4-bin5-tong2 會｜e7 出-賣｜tshut4-be7 台-灣｜tai5-uan5 ！｜, 無-毋-著｜bo5-m7-tioh8 !｜! 抑-是｜ah4-si7 按-怎｜an2-tsuann2 會-使｜e7-sai2 予｜hoo7 國-民-黨｜kok4-bin5-tong2 參-選｜tsham1-suan2 ？｜? 國-民-黨｜kok4-bin5-tong2 的｜e5 「｜「 一-中｜it4-tiong1 市-場｜tshi7-tiunn5 」｜” 會｜e7 共｜ka7 台-灣｜tai5-uan5 舞｜bu2 害-去｜hai7-khi3 ，｜, 無-毋-著｜bo5-m7-tioh8 !｜! 抑-是｜ah4-si7 按-怎｜an2-tsuann2 會-使｜e7-sai2 予｜hoo7 國-民-黨｜kok4-bin5-tong2 用｜ing7 「｜“ 合-法｜hap8-huat4 」｜” 的｜e5 方-式｜hong1-sik4 提-著｜theh8-tioh8 政-權｜tsing3-kuan5 ？｜? 國-民-黨｜kok4-bin5-tong2 是｜si7 外-來-政-權｜gua7-lai5-tsing3-kuan5 ，｜, 無-毋-著｜bo5-m7-tioh8 !｜! 抑-是｜ah4-si7 按-怎｜an2-tsuann2 容-允｜iong5-un2 外-來-政-權｜gua7-lai5-tsing3-kuan5 ，｜, 外-來｜gua7-lai5 勢-力｜se3-lik8 參-與｜tsham1-u2 「｜「 本-國｜pun2-kok4 選-舉｜suan2-ki2 」｜” ?｜? 國-民-黨｜kok4-bin5-tong2 是｜si7 外-來｜gua7-lai5 集-團｜tsip8-thuan5 ，｜, 是｜si7 兇-手｜hiong1-tshiu2 集-團｜tsip8-thuan5 ，｜, 是｜si7 犯-罪｜huan7-tsue7 集-團｜tsip8-thuan5 ，｜, 是｜si7 出-賣｜tshut4-be7 集-團｜tsip8-thuan5 ，｜, 攏-無｜long2-bo5 毋-著｜m7-tioh8 ！｜! 抑-是｜ah4-si7 按-怎｜an2-tsuann2 選-舉｜suan2-ki2 煞｜suah4 咱｜lan2 顛-倒｜tian1-to3 著｜tioh8 敆｜kap4 𪜶｜in1 「｜“ 和-解｜ho5-kai2 」｜」 ？｜?
因-為｜in1-ui7 咱｜lan2 著｜tioh8 尊-重｜tsun1-tiong7 「｜“ 民-主｜bin5-tsu2 」｜“ 的｜e5 選-擇｜suan2-tik8 ？｜? 騙｜phian3 痟-的｜siau2-e5 ！｜! 有｜u7 「｜“ 民｜bin5 主-的｜tsu2-e5 選-擇｜suan2-tik8 」｜” 背｜pue7 書｜su1 ，｜, 無-理｜bo5-li2 道-會｜to7-e7 變｜pinn3 合-理｜hap8-li2 ，｜, 非-法｜hui1-huat4 道-會｜to7-e7 變｜pinn3 合-法｜hap8-huat4 ？｜?
閣-來｜koh4-lai5 真｜tsin1 濟-人｜tse7-lang5 會｜e7 開-始｜khai1-si2 姦-撟｜kan3-kiau7 陳｜tan5 水-扁｜tsui2-pinn2 ，｜, 大｜tua7 輸-的｜su1-e5 原-因｜guan5-in1 攏｜long2 會｜e7 變-做｜pinn3-tso3 是｜si7 陳｜tan5 水-扁｜tsui2-pinn2 集-團｜tsip8-thuan5 造-成-的｜tso7-tsiann5-e5 ，｜, 毋-過｜m7-koh4 1 冬｜tang1 前｜tsing5 隻-的｜tsiah4-e5 煞｜suah4 講｜kong2 無-論｜bo5-lun7 按-怎｜an2-tsuann2 陳｜tan5 水-扁｜tsui2-pinn2 攏-無｜long2-bo5 毋-著｜m7-tioh8 ；｜, 咱｜lan2 著-愛｜tioh8-ai3 鞏-固｜kiong2-koo3 領-導｜ling2-to7 中-心｜tiong1-sim1 ，｜, 就｜to7 哪-像｜na2-tshiunn7 這-陣｜tsit4-tsun7 𪜶｜in1 咧｜teh4 片-相｜phinn3-siunn3 李｜li2 登-輝｜ting1-hui1 ，｜, 當-初-時｜tong1-tshue1-si5 煞｜suah4 拚-勢｜piann3-si3 維-護｜i5-hoo7 李｜li2 登-輝｜ting1-hui1 （｜( 毋-過｜m7-koh4 李｜li2 登-輝｜ting1-hui1 無-變｜bo5-pian3 ，｜, 伊｜i1 本-底｜pun2-te2 就-是｜to7-si7 投-機｜tau5-ki1 者｜tsia2 )｜) ；｜; 這-陣｜tsit4-tsun7 嘴 躡｜nih4 串-講｜tshuan3-kong2 就-是｜to7-si7 謝｜sia7 長｜tiong2 廷｜ting5 的｜e5 訴-求｜soo3-kiu5 ，｜, 彼-陣｜hit4-tsun7 煞｜suah4 咧｜teh4 批-判｜phe1-phuann3 遐-的｜hiah4-e5 主-張｜tsu2-tiunn1 ；｜; 這-陣｜tsit4-tsun7 照｜tsiau3 許｜khoo2 信｜sin3 良｜liang5 較｜khah4 早-的｜tsa2-e5 主-張｜tsu2-tiunn1 咧｜teh4 行｜kiann5 ，｜, 彼-當-時｜hit4-tong1-si5 煞｜suah4 罵｜me7 伊-是｜i1-si7 台-奸｜tai5-kan1 。｜.
要-緊-的｜iau3-kin2-e5 是｜si7 ：｜: 國-民-黨｜kok4-bin5-tong2 捎-著｜sa1-tioh8 700 外｜gua7 萬｜ban7 票｜phio3 ，｜, 咱｜lan2 閣｜koh4 轉｜tng2 去-到｜khi3-kau3 20 冬｜tang1 前｜tsing5 「｜“ 一｜tsit8 黨｜tong2 獨｜tok8 大｜tua7 」｜” 的｜e5 時-代｜si5-tai7 ，｜, 咱｜lan2 愛｜ai3 煩-惱-的｜huan5-lo2-e5 毋-是｜m7-si7 未-來｜bi7-lai5 4 冬｜tang1 國-民-黨｜kok4-bin5-tong2 會｜e7 按-怎｜an2-tsuann2 烏-白-來｜oo1-peh8-lai5 、｜, 咱｜lan2 顛-倒｜tian1-to3 愛｜ai3 問｜mng7 家-己｜ka1-ti7 ，｜, 這｜tse1 20 冬｜tang1 來｜lai5 咱｜lan2 敢｜kam2 攏｜long2 咧-睏｜teh4-khun3 ？｜?
是-按-怎｜si7-an2-tsuann2 反｜huan2 國-民-黨｜kok4-bin5-tong2 反｜huan2 20 冬-阿｜tang1-a1 猶｜iau2 一｜tsit8 黨｜tong2 獨｜tok8 大｜tua7 ?｜? 是-按-怎｜si7-an2-tsuann2 舞｜bu2 規-晡｜kui1-poo1 國-民-黨｜kok4-bin5-tong2 猶｜iau2 上-大｜siong7-tua7 ？｜? 社-會｜sia7-hue7 對｜tui3 民-進-黨｜bin5-tsin3-tong2 失-望｜sit4-bang7 ，｜, 無｜bo5 信-心｜sin3-sim1 ，｜, 毋-過｜m7-koh4 選-票｜suan2-phio3 凹｜nah4 會-閣｜e7-koh4 走-轉-去｜tsau2-tng2-khi3 予｜hoo7 國-民-黨｜kok4-bin5-tong2 ？｜? 是-按-怎｜si7-an2-tsuann2 猶-有｜iau2-u7 500 萬｜ban7 毋-是｜m7-si7 所-謂｜soo2-ui7 「｜“ 外-省-人｜gua7-sing2-lang5 」｜” 的｜e5 台-灣-人｜tai5-uan5-lang5 共｜ka7 選-票｜suan2-phio3 頓｜tng3 予｜hoo7 國-民-黨｜kok4-bin5-tong2 ？｜?
20 冬｜tang1 來｜lai5 ，｜, 咱｜lan2 無｜bo5 共｜ka7 國-民-黨｜kok4-bin5-tong2 拚｜piann3 入-去｜jip8-khi3 歷-史-的｜lik8-su2-e5 糞-埽-堆｜pun3-so3-tui1 （｜( 顛-倒｜tian1-to3 哪-像｜na2-tshiunn7 民-進-黨｜bin5-tsin3-tong2 會｜e7 先｜sing1 行-入｜kiann5-jip8 糞-埽｜pun3-so3 場｜tiunn5 ）｜) ；｜; 20 冬｜tang1 來｜lai5 ，｜, 咱｜lan2 一-屑-仔｜tsit8-sut4-a2 都-無｜to1-bo5 共｜ka7 國-民-黨｜kok4-bin5-tong2 掌-握｜tsiang2-ak4 的｜e5 政-治｜tsing3-ti7 經-濟｜king1-tse3 利-益｜li7-ik4 結-構｜kiat4-koo3 幌｜hainn3 振-動｜tin2-tang7 ；｜; 20 冬｜tang1 來｜lai5 ，｜, 咱｜lan2 根-本｜kin1-pun2 無｜bo5 共｜ka7 國-民-黨｜kok4-bin5-tong2 強-制｜kiong5-tse3 洗-腦｜se2-nau2 的｜e5 價-值｜ke3-tat8 體-系｜the2-he7 瓦-解｜ua2-kai2 去｜khi3 ；｜; 20 冬｜tang1 來｜lai5 ，｜, 咱｜lan2 無｜bo5 挑-戰｜thiau1-tsian3 國-民-黨｜kok4-bin5-tong2 的｜e5 文-化｜bun5-hua3 霸-權｜pa3-kuan5 ，｜, 咱｜lan2 煞｜suah4 顛｜tian1 倒-去｜to2-0khi3 予｜hoo7 擊-倒｜kik4-to2 。｜.
毋-是｜m7-si7 咱｜lan2 擊｜kik4 𪜶｜in1 袂-倒｜be7-to2 ，｜, 是｜si7 咱｜lan2 已-經｜i2-king1 先｜sing1 自-我｜tsu7-ngoo2 洗-腦｜se2-nau2 ，｜, 去｜khi3 認-同｜jin7-tong5 閣｜koh4 合｜hap8 理-化｜li2-hua3 遐-的｜hiah4-e5 物-件-阿｜mih8-kiann7-a1 。｜.
閣-來｜koh4-lai5 咱｜lan2 面-對-的｜bin7-tui3-e5 社-會｜sia7-hue7 價-值-觀｜ke3-tat8-kuan1 ，｜, 秩-序｜tiat8-su7 佮｜kap4 利-益｜li7-ik4 會｜e7 變-做｜pinn3-tso3 比｜pi2 是-非｜si7-hui1 ，｜, 尊-嚴｜tsun1-giam5 甚-至｜sim7-tsi3 生-存｜sing1-tsun5 攏｜long2 閣-較｜koh4-khah4 重-要｜tiong7-iau3 。｜.
咱｜lan2 若-無｜na7-bo5 先｜sing1 面-對｜bin7-tui3 咱｜lan2 心-肝-頭｜sim1-kuann1-thau5 隻-的｜tsiah4-e5 自-我｜tsu7-ngoo2 衝-突｜tshiong1-tut8 撼｜ham7 矛-盾｜mau5-tun2 ，｜, 欲｜beh4 凹｜nah4 有-才-調｜u7-tsai5-tiau7 挑-戰｜thiau1-tsian3 國-民-黨｜kok4-bin5-tong2 ，｜, 中-華-民-國｜tiong1-hua5-bin5-kok4 佮｜kap4 中-國｜tiong1-kok4 ？｜?

