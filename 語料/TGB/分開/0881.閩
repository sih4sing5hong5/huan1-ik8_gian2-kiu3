今年熱--人接「台灣文學社」社長ê職務, 心內感覺壓力真重, 這個社團自1995年設立到chit-má 6冬外--lo͘h, tī chiah-ê日子, mā有「台灣文學系」ê籌備完成, 為著beh kap文學系有區別, m̄-chiah想beh kā改做「台灣文化社」.
M̄-koh, 1個社團beh改名ài負chiok大ê責任, 未來ê好bái lóng ài承擔, 因為這個緣故, 社團ê方向mā有chiok大ê改變, m̄-tāⁿ有文化, koh有人ê生活, 風俗, 民情, kā變做1個多元化ê社團, che是全新ê試驗, 希望ta̍k-ê會tàng相扶持, hō͘ lán ê文化發揚光大.
