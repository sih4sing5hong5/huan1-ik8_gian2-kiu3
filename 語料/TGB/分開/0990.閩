脫華kap建國─kap Loonng談台灣社會
脫華kap建國──kap Loonng談台灣社會
Loonng是台語文運動ê工作者, mā是學生台灣語文促進會創辦者, 對台灣獨立建國運動, 大部分人kan-tāⁿ注重政治面ê問題, m̄-koh Loonng ùi文化面觀察, 認為台灣beh真正chiâⁿ做 1個新國家, 一定ài chhui-sak徹底『去中國化』ê「脫華運動」, 這mā是i投入台語文運動ê重要思考.
續--落-來是訪問ê記錄:
問: Lí是án-chóaⁿ投入運動--ê?
答: Góa tī學生時代tō參與學運, hit-chūn góa開始思考siáⁿ-mih是國家機器, soah發覺國家機器是騙--人-ê. 對中華民國體制, ùi相信到懷疑ê過程, góa想真chē人lóng有這種經驗.
Góa是交大台研社--ê. Hit-chūn三月學運tú-á結束, 對學運ê發生kap被背叛, 學生tī校園內底lóng會討論--tio̍h. Góa知影體制是騙--人-ê, 老賊落台, 國會全面改選是本底tō應該--ê, m̄-koh體制soah講『法統必須維持』! Teh kap同學朋友討論內底, 台灣人主體性ê立場kap台獨意識tō án-ne慢慢產生.
