李賊頭kap蔡明星
有1 ê cha-bó͘明星最近開記者會, 哭講i khah早hō͘好gia̍h seng-lí人包飼ê委屈, góa認為i ê處境kap李賊頭真sêng.
Cha-bó͘明星hông包飼ê時, chia̍h好tòa好, kui身軀lóng名牌──李賊頭mā是. Cha-bó͘明星chit-má講i當初時hông包飼是hông強迫--ê──李賊頭mā是. Hông包飼hit-chūn, i有各種無自由──李賊頭mā是. 被迫tàu-tīn 3冬chiah脫離魔掌──李賊頭koh khah淒慘, 被迫做到最後1工.
蔡明星應該愛加入台聯, 因為李賊頭ê心情i siōng ē-tàng體會. Iah是去組1 ê聯誼會, bat hông強迫the̍h錢kap hōaⁿ權--ê lóng ē-sái加入, 李賊頭做會長, 蔡明星做執行長, 副會長先làng--leh, 等2008年了後陳水扁ē加入.
