1980年韓國發生「光州事件」期間, 光州高中有1班ê學生hō͘警察tī街頭phah--死, 隔tńg年ê 5月18, 讀hit班ê學生sio招去hit ê學長ê墓園siàu-liām, 自án-ne開始一直到taⁿ.
1960年代, 捷克iáu tī共產黨官僚統治ê時代, in ê作家講:「對chit 1代, lán tio̍h還hō͘ in自信, 信任kap真理; m̄-koh tāi-seng lán ài tī ka-tī心內chhōe tio̍h chiah-ê mi̍h-kiāⁿ.」
Ah台灣--leh? Lán需要siáⁿ-mih? 的確是「蕃薯m̄驚落塗爛, 只求枝葉代代thòaⁿ」ê反抗精神! 詹益樺, 1 ê基層黨工, 為tio̍h台灣獨立獻出i ê青春, 終其尾用ka-tī ê性命點to̍h理念ê光. Goán tī心內一直kā i ê反抗精神記tiâu--leh, 用行動替i ê自焚意義落註解. 5月19 hit 1工, chái-khí 10:30 tī捷運台大病院站2號出口集合, 請kap goán chò-hóe記念詹益樺!
M̄知左派ê台灣／不知左派為何物的台灣@Sò͘-hūi
真相kap司法是行向真正民主唯一ê路／真相與司法是通往真正民主的唯一道路@Sò͘-hūi
