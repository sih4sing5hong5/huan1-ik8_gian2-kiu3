228 kap轉型正義 / Pasuya
Ùi大西洋ê hit-pêng講起~ / Ui-chì
有聲ê禁忌 / Tōa-thâu-liân
奸商kap細姨 / A-gôan
李賊頭kap蔡明星 / A-gôan
228 kap轉型正義
228 m̄ 是「族群衝突」, 呼籲族群和解無才 tiāu 化解 chit-ê 歷史 ê 結; 228 m̄ 是「政府犯罪」, che m̄ 是法律層次 ê 問題, beh 證明元兇是 siáⁿ 人 chi̍t-sut-á to 無重要.
228 m̄ 是 hit 100 ê 菁英受害 niâ, 受難者家屬 beh 接受道歉 kap 補償, 無表示台灣社會 tio̍h-ài kā 過去放 hō͘ 去; 228 m̄ 是真相 kap 諒解 ê 問題, 馬英九代表「外省人」道歉, 統治體制 ê 不義 bē án-ne tō 結束.
228 是外來統治者對台灣人 ê 壓迫 kap 屠殺, 228 是台灣一切不義 ê 源頭 ! 中華民國體制佔領台灣, 壓制不滿, 霸佔資源, 文化 kap 思想洗腦, kā lán ah tiâu-tiâu; 60冬來形成 ê 政治經濟結構 kap 資源壟斷, 受統治體制庇蔭 ê 優勢者 kap 既得利益者, 到 taⁿ iáu teh 決定 lán ê 生活 kap 生存!
