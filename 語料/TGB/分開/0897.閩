破病@A-mi
台灣到chit-má iáu koh teh破病
學校ê歷史課本koh tī中國hia lōa-lōa-sô
老師ê嘴有時無時tī hia批判
Hiah-ê台灣人
I講in是「烏人」
教室內tiām-tiām無聲
台á kha每 1 lúi目chiu
猶原貼tī這位老師ê面
老師感覺無siáⁿ自在
我teh想:
I若繼續講--落-去
Hit種魔神á面hōan-sè會hō͘ lán tio̍h驚
I趕緊換tńg來súi-súi ê面
就án-ne
Lán讀o-ló國民黨ê事件
Kap批判中國ê pháiⁿ質惡心
M̄-koh
Tī這tè島嶼頂面
勇敢ê台灣人tī toh位?
歷史m̄講lán mā m̄知
Kui個耳空內kan-taⁿ老師teh hô͘-lùi-lùi
台灣人m̄-bat ka-tī
這tè島嶼
Iáu koh teh流血
Koh teh破病
