Hiáⁿ目ê孤燈~記念鄭南榕@Little PhoaN
我tī紅瓦厝看著你
外面tng leh落霜冷ê雨
烏陰天ê你
是1 pha hiáⁿ目ê孤燈
你tiām-tiām坐tī hia
看著混亂ê時代
顯示出堅決m̄驚ê表情
我khiā tiàm頭前看--你
想起hit 1刻ê火光
Chhiō出成長過程ê路
畫tī你身軀頂ê油彩
每1筆lóng是受傷ê痕跡
替你解tháu手銬ê人
M̄知tang時會來tháu放台灣人hông禁聲ê心靈
海風kap雨
Lâm tī你肉體結合ê土地
是自由走chhōe記tì ê故鄉
