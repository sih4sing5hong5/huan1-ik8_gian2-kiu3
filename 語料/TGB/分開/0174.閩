為tio̍h選票, 政客公開講話jú來jú幼稚化, kan-taⁿ想beh搶tio̍h chiūⁿ媒體版面ê機會; 牽涉tio̍h財團利益ê法案kap政策, 官僚mā jú來jú免am-khàm am護財團ê立場; 媒體lóng是無kāng勢力ê包裝工具niâ. 結果a-sap-but-luh ê政策烏白sak, 社會ài承受ê問題kap壓力soah無khah減. 台灣經過ê所謂「民主化洗禮」到底是toh位無tùi-tâng?
