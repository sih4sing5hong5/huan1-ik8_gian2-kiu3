社運kap政治ài有界線──kap建志兄談台灣社會 / Pasuya訪問整理
窗á / Bō͘-chin
Hō͘ Taco / Ám-po͘-chê
窗á
Bō͘-chin
Tī燒熱ê 7月初, góa坐tī無冷氣ê車--nih, 1路ùi淡水來到新竹. Kāng款是流kōaⁿ, lim茶, hoah熱ê天氣, kāng款是tī有十八尖山ê新竹; 2 kái參與「全國高中生台語生活營」, 今年ùi生活營轉做幹部訓練ê 3瞑4工, 對góa來講, soah特別無käng款.
Chit-kái因為kap Tōa-thâu-liân有1節「台灣查某」ê課, beh tī營隊期間kap ta̍k-ê討論, 是góa第1 kái hām人chò-hóe主持課程, 感覺是緊張koh期待. Góan事先就kéng好beh欣賞ê影片『絕代寵妓』(影片), 想beh透過chit-tè影片, 引chhōa ta̍k-ê討論有關cha-bó͘人ê 1-kóa議題, 包括cha-bó͘人ê身體, 婚姻, 社會地位......等等.
『絕代寵妓』是1齣真值得探討ê電影, m̄-tāⁿ án-ne, 內底koh有真chē「精采」ê『片段』; góan teh看ê時, 有ê人tiām-tiām-á看, 有ê人是bî-bî-á笑, koh笑kah真曖昧, 觀察ta̍k-ê人看影片ê表情實在真心適.
