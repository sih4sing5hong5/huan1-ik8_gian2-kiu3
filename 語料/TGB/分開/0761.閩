面對ka-tī@Gi-lin
Góa ùi以早tö hông認為是熱phut-phut ê人, 高中同學iah是國中同學lóng會問góa「熱phut-phut」ê問題. In lóng認為góa一定會chiâⁿ做社會ê thiāu-á, 就是講tī扭曲價值觀內底ê「中堅份子」.
Hōan-sè chit-má大學3年á--a, 最近chiok chia̍p接tio̍h真chē朋友ê電話, in對未來lóng茫茫渺渺, ǹg望góa kā in「開示」(góa ia̍h m̄是葉教授--a! .......).
其實góa早tō bē記得以早到底hām in講過siáⁿ-mih--a, ah chit-má góa會講siáⁿ-mih--leh?
一直ǹg未來看ê時, 面對未知, 當然會看bē-tio̍h siáⁿ-mih, 當然會感覺茫茫渺渺, kui-ê lóng霧sà-sà, 除非lán是千里眼iah是有特異功能!
Beh ǹg未來看chìn前, ài先看ka-tī, 面對ka-tī ê軟弱, 看māi-á ka-tī有--ê是siáⁿ-mih. 若án-ne, 面對未來ê時, tō bē hiah-nī驚惶--a.
