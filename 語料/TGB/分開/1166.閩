改革kap革命
Chit-pái ê學運góa無去過現場, 對現場ê觀察góa無siáⁿ意見, góa想tio̍h khah早ê chi̍t-kóa運動, lán來看chiah-ê運動有siáⁿ成果?
農民運動tī當年ê 520氣勢chhèng到siōng koân, m̄-koh結果--leh? 農民ê困境到taⁿ iáu無解決.
野百合學運kap李登輝sai-kong-á siūⁿ-poe配合廢掉萬年國會, m̄-koh台灣人kám有án-ne tō有減輕飼豬ê負擔?
總統直選爽tio̍h政客, 選民kioh是ē-sái用選票選總統tō是做主人--a, sió-khóa爽--chi̍t-ē niâ, siōng爽--ê是中華民國, 統治台灣ê正當性大大增加, 連寫過台灣國憲法草案ê許世楷to同意中華民國統治台灣ê合法性. 鄭南榕因為刊許世楷ê憲法草案hō͘國民黨追殺, 當年i無應該自焚, 若死無去應該ē去thâi許世楷.
公投法, 教育改革等等kui大堆ê社運, 一直到chit-pái ê日頭花, lán到底成就siáⁿ-mih? Lán kan-taⁿ成就kui tho͘-lá-kuh ê政客, in臭彈講che tō號做民主, in叫lán tǹg票hō͘ in入去議會kap國民黨chhia-piàⁿ, in有影是piàⁿ贏--a, 國民黨lim輸in, in kan-taⁿ piàⁿ酒niâ, 因為che是真無簡單chiah有ê台灣民主, bē-sái phah人.
Bú革命ê人往往tio̍h犧牲ka-tī, thang成就後1代, bú改革--ê是犧牲群眾, 來成就ka-tī. Góa the thèng-hāu, tī siōng需要ê時chūn, 來成就後1代.
