「Góa辦tāi-chì, chò lí安心--lah. 來, góa敬--lí.」蕭董--ê 1杯酒koh ko̍p落喉, 目尾lio̍h-á眼tio̍h壁頂ê時鐘, 已經翻點--a.
「I kan-taⁿ ē-hiáu講『謝謝指教』, 對chit款軟chiáⁿ ê cha-po͘人, lán若koh無châi-tiāu 1拳tō kā cheng hō͘倒, 水溝á無kham3 kòa, lán ta̍k-ê好去跳--a.」白--先-生ùi酒店小姐ê胸坎tham頭--出-來, 對蕭董--ê bi-bi-á笑, koh pù 1句講: 「Góa等lí ê好消息.」
為tio̍h chông-chîⁿ, 蕭董--ê連續1月日lóng走酒店, m̄-nā陪酒, 陪笑, 險險á連命to賠--去. 蕭董--ê bē-lim koh hèng lim, 正經到chit-lō lim酒講seng-lí ê場, kan-taⁿ hông灌酒to灌kah半sió死.
Taⁿ, chîⁿ chông--tio̍h-a, 蕭董--ê ē-sái hioh喘--1-chām-á. Koh來換辦公室ài無閒--a.
