母親ê腫瘤@Ho-hui
Hit 1工
Góa行來到lí ê面容
親切ê兄弟姊妹sì-kòe teh thit-thô
看tio̍h lí
Kôan-kôan kē-kē浮起翠青ê溫柔
細膩teh io飼lí ê kiáⁿ兒
Lí ê溫度hiôg-hiông無--去
Sì-kòe chhē
Chhē無lí幼幼ê面皮kap kó͘-chui ê笑容
1 gia̍h頭
看著2粒大大粒ê腫瘤
1 ē問
In講
He號做「核三廠」
Tân雷聲
Kā góa ê目屎hoah--出-來
Po̍ah tī塗
Phah起黃黃ê塗砂
雙手細膩so lí ê孔嘴
母親ah
Lí ê頭一定chiok疼--ê ho͘hⁿ
Góa開始sì-kòe亂chông
咒誓一定ài kā兇手thâi--死 一定ài報答lí ê恩情
Lí soah chhun手kā góa giú tiâu
叫góa看lí用充滿痛苦kap溫柔ê面
兄弟姊妹bē-sái相phah
A母ka-kī會想辦法治療
正經--ê
