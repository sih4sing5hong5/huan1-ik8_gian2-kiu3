10冬前hō͘Serbia流血鎮壓ê Kosovo, 10冬後ē-tàng獨立建國, tī hông壓迫kúi-nā百冬, 228事件超過60年ê台灣人看--來, m̄知有siáⁿ-mih特別ê感受?
蘇貞昌chit-kóa政客kan-taⁿ強調美國hit kúi ê國家ê支持, 1堆學客mā sa國際法理teh講, soah無看tio̍h Kosovo人民獨立ê意志kap決心, koh-khah無講tio̍h Kosovo解放軍(KLA) án-chóaⁿ teh拚, bē-su獨立是天地生成--ê, 免付出代價.
Chit-kóa人表面上hoah beh獨立建國, 實際上soah參選殖民政權ê選舉, 其實lóng是弱化台灣人ê獨立意識, 是tìn tī獨立建國大路--nih ê石頭.
Kosovo ê獨立koh 1 pái證明, 無透過人民ê武裝鬥爭, 免siàu想真正ê獨立建國.
