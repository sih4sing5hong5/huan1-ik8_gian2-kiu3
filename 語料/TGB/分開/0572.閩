上史明ê課
第2天我遲到3~4分鐘, 那天的講題是「獨立的理論與實踐」, 老先生花了差不多15分鐘的時間訓示準時的重要, 我聽得實在很慚愧, 後來老先生用1句話結束:「最大的限度是5分鐘.」原本這天的安排是要上到晚上9點課程才結束, 可是因為「海洋之聲」有辦造勢晚會, 預定邀請おじさん去參加, 所以提早於7點結束. 老先生告訴學員們提早結束的原因後, 在座學員, 除了我以外, 都表示反對おじさん去參加. おじさん說他知道林志昇拿他的片子四處賣錢, 卻沒付過一毛錢給おじさん, 不過おじさん說:「不能因為別人不德就讓自己和他們一樣不德.」又說:「可以交的交較深, 不能交的交較淺.」「台灣人如果不團結要如何談獨立, 整天搞分化就夠了.」
Chit個月初8~10 3工ê連續假期, 史明來到台中開1 ê「基礎密集班」. 經過góa áu蠻爭取ê結果, góan tau由góa做代表, 去上おじさん(o͘-jí-sáng) ê課.
課程ê頭1工上8點半鐘(kòa暗tǹg時間30外分鐘), 第2工上6點鐘, 第3工mā上beh 6點鐘ê課. 上課ê時, 史明おじさん差不多lóng khiā leh講, 當然, 學員坐leh聽. 學員有10 thóng ê人, 有教師ang-á-bó͘, 有市場工作者kap有久年經驗ê街頭運動者, 我是家庭主婦.
頭1工ê課程是講「人類社會發展史」kap「台灣歷史」, ùi『東非猿人』講到法國大革命ê時chūn, kiám-chhái先生發現有人無專心聽課, chit chūn先生講:「Ài注意聽! Góa講ê速度是比飛lêng機khah緊, ta̍k-ê ài注意聽!」Góa是真注意聽, m̄-koh到暗時7點外ê時, m̄知án-chóaⁿ soah來起tù-ku, ká-ná有10分鐘hiah-nī久, 實在真pháiⁿ-sè.
第2工góa遲到3~4分鐘, hit 1工ê講題是「獨立ê理論kap實踐」, 先生khai差不多15分鐘ê時間教示準時ê重要, góa聽kah實在真kiàn-siàu, 尾--á先生用1句話做結束:「Siōng大ê限度是5分鐘.」原本chit工ê安排是beh上到暗時9點課程chiah結束, m̄-koh因為「海洋之聲」有辦造勢晚會, beh邀請おじさん去看看--leh,所以提早tī7點結束. 先生kā學員講明提早結束ê原因了後,在座學員,除了góa以外, lóng表示反對おじさん去參加. おじさん講i知iáⁿ林志昇the̍h i ê片sì-kè賣chîⁿ, koh無the̍h kah 1 kho͘銀交hō͘おじさん, m̄-kohおじさん講:「Bē-sái因為別人不德tō hō͘ ka-tīkap in kāng款不德.」又koh講:「Ē交--ê交khah深, bē交--ê交khah淺.」「台灣人若無團結beh án-chóaⁿ講獨立, kan-tāⁿ分化tō無了時.」
Siōng尾工, 安排ê課程是自由論壇, 除了góa以外, ta̍k-ê對前1暝「海洋之聲」ê晚會批kah真自由, 先生又koh kā ta̍k-ê說明1 piàn, 坐góa正手pêng ê小姐beh koh講, góa趕緊kā i ê手lia̍h--leh, 細聲kā i講:「Mài koh講--a.」先生承受--ê已經過頭chē--a! Iah koh有1位兄弟ná kiau-kha ná kā先生唸講i kap另外1位學員ê舊siàu, 先生kā擋kúi lō pái, 尾--á先生講:「Góa拜託lí mài koh講--a, lín ê問題góa無了解, lí若真正beh講, kap góa 3 ê人另外chhōe時間講, mài thó-chè ta̍k-ê ê時間.」
綜合góa 3工ê學習, góa學習tio̍h 3項tāi-chì. 頭1 ê, 史明先生以身教教góa做台獨ê做人道理. 第2, 對史明先生ê台獨理念有初步ê認識. 第3, ùi史明先生hia直接聽tio̍h台灣近代民主發展過程ê真chē秘辛.
課程結束了後, góa有the̍h chi̍t-kóa「史明基金會」出版ê《台灣獨立運動》, hōan-sè是針對現代人讀冊無耐性chiah出版ê 1本400年史ê濃縮版, lóng總chiah 33頁. 若有趣味ê朋友iah是有朋友有趣味, 請kap góa連絡.
