田庄行踏 / Ui-chì
Góa無care / Sin
維新志士ê氣魄 / Tek-hôa
殖民kap同化 / Noya
Koh 50 工退伍, chhiâu tio̍h 1 禮拜 ê 長假了, 心內 tō 已經 phah 算 beh 去宜蘭 Siông--哥 hia tàu choh-sit.
1 冬前聽軍中 ê 學長 á teh 講退伍前心內 ê 驚惶, tiuⁿ-tû, 料想 ka-tī 一路行--來, phēng 人 lóng koh khah 有方向感, chit 款 tāi-chì 應該 bē 發生 tī góa 身軀頂.
無想到, thèng 候兵做到 chit-lō 坎站 oan-na ē 操煩, 心頭 lia̍h bē tiāⁿ. Piān 若性命狀態 án-ne ê 時, 真自然 ē 想起 Chheng-siông 兄 kap Bí-hông 姐 in chit 對「生活哲學家」. In 表現出「放鬆 chiah 有力」ê 態度, 對 góa chit 種頭殼 ká siuⁿ ân ê「腦內革命家」是真大 ê 衝擊, mā 有 chiâⁿ 明顯 ê 治療效果.
