現代化 / 海á尾
運動ê雙叉路口(2) / Tek-hôa
海á尾
Ta̍k工若看新聞, 看hiah-ê政治人物teh lā-sái, teh teh-tù, teh搶個人ê政治前途, tō ē真嚥氣. 政治人物ê成敗, soah kā lán ê心肝牽bán tiâu--leh, kiàn pái選舉to ná像teh開盤, 政客lāng--chi̍t-ē, 群眾tō tòe in行1步, góa jú看jú m̄知iáⁿ一直án-ne落--去, lán到底ē-tàng有siáⁿ-mih未來?
台灣人政治勢力佔tio̍h權, 無必然tō ē hō͘ lán khah開闊ê未來, kan-taⁿ kā lán ê心思hē tī過去hām現此時, kan-taⁿ teh計較在台中國人ê勢力, iah是kui心想beh脫離中國ê威脅, lóng bē hō͘ lán hāⁿ koh khah大步出--去, 台灣beh現代化chiah是lán ài要意ê戰略方向.
現代化ta̍k-ê lóng知mā ta̍k-ê lóng愛, m̄-koh到底án-chóaⁿ chiah是現代化? Beh án-chóaⁿ現代化? 台灣離現代化到底有jōa hn̄g? 日本kap中國ê歷史經驗, 應當ē-tàng hō͘ lán真chē反省.
