夢--nih
1隻siáu狗teh kā góa jiok
Chông落樓梯 phin-phin phōng-phōng
Chhéⁿ--a
窗á外 雨水phah tī nî-chîⁿ頂
夢--nih
Thâi 1隻豬
Kā i ê皮1片1片割--落-來
血水chim-chim流.......
Tó tiàm塗kha
用痛苦哀愁ê目chiu kā góa gîn
I看thàng góa ê心
Hō͘ góa驚惶
Cha暝
騎o͘-tó͘-bái tī烏暗陰濕ê小路á--nih
月光chhiō bē落--來
樹á hō͘風siàn gah sàm頭sàm面
Góa開始催油門 koh再催
Soah ná騎ná慢
愈來愈暗.......
Ta̍k-pái thí開目chiu
Kan-taⁿ 1遍烏暗tah tī面頭前
惡夢siáⁿ-mih時chūn thang結束--leh
