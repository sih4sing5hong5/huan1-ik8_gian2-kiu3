Kiàn-nā 228@Iap Eng-tek
Kiàn-nā 228 tō kóng, kē chúi-chún ê China-lâng thóng-tī ko chúi-chún ê Tâi-ôan-lâng, tiāⁿ-tiāⁿ chhōa Tâi-ôan-lâng tńg-khì chó͘-kok ê hôai-pāu.
Kiàn-nā 228 tō kóng, Tâi-ôan-lâng ê cheng-eng hông thâi liáu-liáu, pháiⁿ-sè--lah, jîn-bîn kûn-chiòng hông thâi bô òan.
Kiàn-nā 228 tō kóng, Tâi-ôan-lâng hông tô͘-sat, toh 1 chióng si̍t-bîn thóng-tī-chiá bô tô͘-sat chāi-tē-lâng.
Kiàn-nā 228 tō 30 kúi tiâu hông thâi kah bô pòaⁿ tiâu.
Kiàn-nā 228 tō siūⁿ khí́, lâng ê cheng-eng teh tui-kiû bîn-cho̍k to̍k-li̍p, lán ê cheng-eng teh tui-kiû ke 1-kóa ūi-tì.
Kiàn-nā 228 tō siūⁿ khí, lán ê cheng-eng kóng, lán í-keng ū kok-ka, kok-miâ kiò "Tiong-hôa bîn-kok".
Kiàn-nā 228, góa tō leh kiám-cha lí sī siáⁿ-mih khóan cheng-eng.
