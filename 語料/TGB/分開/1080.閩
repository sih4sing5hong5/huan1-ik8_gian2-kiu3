反核立場ài堅定
又koh beh反核遊行--a, 今年ke kui tho͘-lá-kuh ê有力人士加入反核. Góa teh想, 3月初9 hit工參加遊行ê人應該ē ke chiâⁿ chē chiah tio̍h.
先mài計較chiah-ê有力人士khah早對反核ê立場, mā暫且mài chhap in chit-má sio-cheⁿ搶鏡頭ê情形, góa想beh提醒1點: 反核tio̍h-ài反到底, ài有立場; 同意核四公投tō是無立場, tō是pàng水. 無m̄-tio̍h! 林義雄pàng水, 蘇貞昌pàng水, 馬英九mā知影in想beh pàng水, 反核ê人beh罵馬英九kā核四公投議題pàng--出-來chìn前, 應該tio̍h先去罵林義雄kap蘇貞昌.
核四廠是大屠殺ê機器, 大屠殺kám tio̍h-ài公投? 林義雄hit ê半桶師ê民主概念, kioh是所有ê公共事務lóng用公投來解決tō號做「民主」, chit套kā chiâⁿ chē人騙kúi-nā冬--a, chit-má soah hō͘馬英九軍--tńg-來, 死好!
Lán hông統治, 被迫交稅金飼公務員, 飼政客, in無做tāi-chì tō準soah, o͘-se mā真正常, lán過ka-tī ê生活, 假影in無存在. M̄-koh, lán交稅金飼ê政客kap公務員, chit-má beh做1 ê屠殺機器來thâi lán, lán kám koh tio̍h公投看同意iah是無同意? 萬不一公投bē過, m̄-tō表示lán願意被屠殺? The̍h lán ê稅金去做屠殺lán ê機器, koh ài lán自願被屠殺? Che是siáⁿ-mih? 是民主?
對核四kap核電, 我beh kā立場表達清楚:
3. 反核立場ài堅定, 公投tō是beh pàng水!
