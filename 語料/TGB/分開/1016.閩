這款體制@Pasuya
921大地動到taⁿ已經個多月--a, 中華民國政府ê重建工作猶原亂糟糟.
地動tú發生hit-chūn, chiâⁿ chōe官員講大聲話: "違法ê建設公司一定ài辦!"; chit-má, 起歹厝ê烏金團體m̄-tāⁿ無代誌, 災區ê重建工程顛倒hō͘ in thàn機會koh來插-1-kha!
法律kap媒體kāng款, m̄是teh保障人民利益--ê; 法律kap媒體lóng是工具, 有政治發言權ê階級, 用來做政治鬥爭kap社會控制ê工具!
Koh來, 地動ê重建khang-khòe做kah án-chóaⁿ, 已經愈來愈無人注意--a!
真chōe人koh無地tòa?
無m̄-tio̍h--la! M̄-koh總統選舉愈來愈óa近--a, 當選做官, 落選就分無, che kám是食力ê重建khang-khòe會tàng相比評--ê?
日頭赤iāⁿ-iāⁿ, 政客相鬥猶原是chhiāng-chhiāng滾, 人民就隨人顧性命--o͘!
Tio̍h--lah! Koh煞--落-來, 重建工程sit頭真chōe, 外勞kám會koh愈chōe?
