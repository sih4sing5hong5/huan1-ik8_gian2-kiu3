中秋節前tńg到出世ê所在siàu-liām父母, tú tio̍h交通管制被迫se̍h路, choaⁿ-á駛到a-má tau ê社區. Chit ê細hàn時不時teh行踏ê社區, 當初時ê剃頭毛店, kám-á店kap a-má tau lóng pìⁿ做1堆磚á角tàn tī路邊, 看chi̍t-ē不止á感傷.
舊年tō bat聽a舅a姨講起, 因為機場捷運teh-beh開通, 沿線地區beh進行區段徵收, 用公告地價4倍ê價siàu賣hō͘財團, iah是選擇無到4成價siàu ê土地sio-tú分配. Hit當時bat質疑捷運to已經開始teh起--a, 是án-chóaⁿ koh tio̍h徵收土地? A舅a姨kan-taⁿ無奈講是政府ê政策. 看tio̍h a-má tau pìⁿ做1堆磚á角, 實在是真艱苦, 原來若beh領搬sóa ê補貼費tio̍h-ài ka-tī thiah厝, 有夠殘忍ê做法, hōng割肉koh tio̍h ka-tī khai-chîⁿ買刀á hō͘對方thang方便liô去煮; 親手thiah父母留--落-來ê繼承物又koh是siáⁿ款ê心情--leh?
上網查資料, chiah知影he是內政部規劃ê『配合改善庶民生活行動方案—機場捷運沿線站區周邊土地開發—A7站區開發案興辦事業計畫』, hō͘人keng-thé--ê是, 原來政府強制人民kā世代tòa ê土地賣hō͘財團, koh ài人民ka-tī thiah厝, 搬sóa離開故鄉ê作為竟然是改善人民生活行動! 人民kám tio̍h soe-siâu到chit款程度, hông侮辱koh ài感謝政府ê恩賜?
捷運通車對人民當然有幫贊, m̄-koh khai人民ê稅金chîⁿ建設ê公共設施完成了後ê經濟利益, soah báu tio̍h財團, 政府koh趕緊替財團處理人民ê抗議kap阻擋, 犧牲人民權益來利益財團, soah講是beh改善人民生活, góa看應該正名做『庶民配合○○改善生活行動方案』, án-ne m̄-chiah有法度表明政府推動政策ê本意.
機場捷運A到A9車頭, 除去A7站（體育大學站）sì-kho͘-ûi ê土地是農業區, 其他各站sì-kho͘-liàn-tńg ê土地lóng已經是都市發展區--a. Án-ne講--來, ē-tàng koh開發--ê tō是A7站邊--á ê地區, 包括桃園縣龜山鄉樂善村, 文化村, 長庚村chiah-ê所在, 面積大約是236.74公頃（大部份tiàm tī樂善村）, 其中有197.64公頃是私人土地.
A-má tau tī樂善村ê牛角坡, 父母kap chē-chē親chiâⁿ lóng世世代代tòa tī chia. Chit區tī 1960年hông劃入林口特定計畫區了後, 開始實施限建, 50冬來無進行整體檢討, 一直到2011年7--月chiah解除限建, tī限建期間kan-taⁿ林口長庚病院chit款特定ê大型開發案chiah有thang部份解除限建.
當人民歡喜解除限建kap捷運開通ê時chūn, 政府soah用『合宜住宅』kap「產業專區」ê開發計畫名義徵收土地, koh用『預標售』ê方式進行, 意思是iáu-bōe完成徵收tō kā人民土地交hō͘財團. 計畫書寫ê目標:『以生態城市理念為本, 興建Ā周邊平價住宅及產業專用區, 發展新興策略產業, 帶動台商鮭魚返鄉, 提高捷運運量, 減輕營運壓力, 並紓緩大台北都會區房價課題』, ǹg望解決十大民怨頭1 ê『都會區房價過高』問題. 是講chit ê計畫『住宅區』規劃75.81公頃, 其中beh起『平價住宅』用--tio̍h-ê kan-taⁿ15.90公頃（大約是4千戶）, tī辦理區段徵收ê時無做tú-siàu ê土地分配使用. Chiâⁿ明顯是用『合宜住宅』ê名義強制徵收土地, 使用ê土地是『住宅區』ê 5分之1, soah徵收hiah-nī chē私人土地? 其他5分之4 ê『住宅區』土地kám m̄是beh hō͘財團發展商業利益來炒房價?
是解決都市房價siuⁿ過頭kôan, iah是lia̍h準講kā óa都市ê房價炒kah kap都市pêⁿ kôan, tōē-sái消除民怨? 到時『合宜住宅』kám ē像浮洲ê案例kāng款, pìⁿ做一般人根本to買bē起ê『合宜住宅』?
當庶民歡喜解除限建與捷運開通之際，政府便以「合宜住宅」與「產業專區」的開發計畫名義徵收土地，並採預標售方式進行，也就是還沒完成徵收就把庶民土地交給財團。細部計畫書中書寫的目標：「以生態城市理念為本，興建A7周邊平價住宅及產業專用區，發展新興策略產業，帶動台商鮭魚返鄉，提高捷運運量，減輕營運壓力，並紓緩大台北都會區房價課題」，希望解決十大民怨榜首的「都會區房價過高」問題。但此計畫住宅區規劃75.81公頃，其中興建平價住宅使用只有15.90公頃（約四千戶），於辦理區段徵收時不作抵價地分配使用。很明顯是以合宜住宅之名強收土地，使用的土地為住宅區的五分之一，卻徵收那麼多私人土地？其他的五分之四的住宅區土地不就是給財團發展商業利益來炒房價嗎？
