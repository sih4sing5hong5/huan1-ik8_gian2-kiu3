台灣人是an-choaN chit聽tioh革命to驚? 革命是siaN? 台灣kam有需要革命?〈講革命〉用siong簡單e話句, 清楚解破台灣人m敢反抗e chang頭. 對反抗者, 台灣人m-taN無ka肯定, 顛倒khau-se chiah-e人食飽siuN閒, siau--e, to chhan像〈反抗者e 519〉內底e詹益樺, 無人e記得i, m-koh ui詹益樺hia得tioh意義e人, be hou i e火hoa--去. 今年e 519, 除去有1 tin人tiam-tiam teh siau-liam詹益樺, iau有「台灣民主紀念館」借臭頭a廟「中正紀念堂」e草埔掛牌e戲齣,「台灣民主紀念館」是teh替獨裁者正名, 肯定i bat屠殺台灣人, iah是「民進黨政府」e「轉型正義」?〈臭頭a埔改名〉直接破「民進選舉公司」e選舉手路kap政治操作, koh 1 pai印証台灣人「好騙, phaiN教」. 台灣beh thiah臭頭a銅像, 外國ma teh thiah銅像,〈Estonia thiah銅像〉講tioh 1 e重要e前提──Estonia(愛沙尼亞) chiaN做1 e獨立e國家, chiah有本錢kap Russia(俄羅斯)大細聲, hoah thiah to thiah. Tng「正名」「平反」「轉型正義」吵kah pin-piang叫e時,〈一隻耳朵的故事〉ui ka-ti對抗殖民政權, hou統治者kong kah chhun 1蕊耳a thang通e故事, 承認ka-ti確實bat反抗--過, m是「冤案/錯案/假案」, 統治者無ka i冤枉, i beh大聲hoah出『請不要替我平反! 不需要替我的生命平反!』另外,〈NGO義 工經驗kap觀察〉ui長期觀察台灣kap國外NGO(非政府組織)工作者e情形做比較, 提供lan台灣社運工作者e欠缺kap檢討. 台灣人若守ti ka-ti e世界, 無beh踏出去看外國e經驗, lan to m知影天地joa闊. Ti媒體長期封鎖國際新聞e「鎖國」狀態,〈2007年法國總統選舉觀察〉ti法國大選chin前e觀察, ui法國選舉機制,「移民議題」, 對人e尊重ham態度, 法國總統候選人e資格4 e部份, 提供lan歐洲久年來社會ka力e成果, ui chia來反省台灣無beh講階級問題e處境.
[本期目錄]講革命 / Phekian臭頭a埔改名 / PasuyaEstonia thiah銅像 / Giokhong反抗者e 519 / ToathaulianNGO義工經驗kap觀察 / Gisel2007年法國總統選舉觀察 / Lucie一隻耳朵的故事 / BunngaKau-hia / Noya
