傷心無話 / Gio̍k-hōng
創造lán ê流行文化 / Gî-lîn
Tú tio̍h A-kai / Tek-hôa
芋粿siuⁿ chē ê所在 / Gio̍k-hōng
Gio̍k-hōng
朋友大學出業了後 tō teh 做環保運動, 2 年前 tńg 去故鄉 ê 社會局做約聘 ê 社工人員, 暫時 tī 故鄉 khut, 繼續關懷土地頂面 ê 人情世事.
I 接觸 ê 對象猶原是社會 ê 弱勢, 邊緣中 ê 邊緣人----原住民. Hit 日, i khà 電話 hō͘--góa, 聲聽--起-來真 ut-chut, i ê 個案: 4 ê 姊妹 á, 孤兒, tī 野地--nih 生, tī 野地--nih 大 hàn, 第 3--ê 靠大姊 tī 都市做美容, 支持 i 今年 tī 故鄉讀高中. 想 bē 到 chiah 15 歲 ê i, soah 有身 6 個月chiah hō͘ a 姊發現, 8--月 tō beh 生--a, 真無奈去辦休學 thèng 候 gín-á 出世, 朋友替 i hit ê iáu-bōe 20 歲 ê a 姊 tàu chhôan âng 嬰 á 用品 kap 生產 ê tāi-chì.
15 歲 ê 小 ma-ma, 孤兒, 原住民 ê 單親 ma-ma, i ê 未來 ē án-chóaⁿ ? Góa kap 朋友 lóng m̄ 敢去想, 有 tām-po̍h-á 悲哀 kap 感傷, 傷心無話.
