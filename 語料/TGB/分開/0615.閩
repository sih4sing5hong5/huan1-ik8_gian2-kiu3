是siáng ê知識 / Gî-lîn
煌--á / Sakoas
〈台灣主體性ê白話字運動〉心得 / Sìn-chì
A-lân (6) / Tōa-thâu-liân
是siáng ê知識?
今年初, 陳水扁啟用《台灣大百科全書》網站, 講 beh 集中全民 ê 力量, 寫台灣 ê 故事, 展示台灣主體性. Góa 真好奇, tō chiūⁿ 網去看. Tī góa 意料內, 台派學者講 ê 開放全民參與, 其實「開放全民」kap「參與」根本是 2 回事.
為 tio̍h beh 回應 chit ê 計畫, 台北藝術大學傳統藝術研究所 ê 1 ê 教授, 先捐出 10 ê 工藝類詞條. Che 真正是「教授」chiah 有 ê 特權, 因為一般民眾 siōng chē chiah ē-tàng 寫 5 條. 書寫詞條 ê 數量: 專家無限制, 民眾限寫 5 條. 奇怪? M̄ 是講「全民參與」? Nah ē 民眾 kap 專家 ê 待遇 hiah 無 kâng ?
