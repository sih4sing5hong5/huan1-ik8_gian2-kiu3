Lí bē-sái食掉gín-á ê未來@Sin
Góa是1 ê屈辱ê人
雙手kā lí拜
Lí以早m̄是講--過
Koh án-chóaⁿ省
Mā bē-sái食掉gín-á ê未來?
今á日
Lí做主人--a
Góa kāng款是1 ê屈辱ê人
Iah m̄-koh
Góa chi̍t點á lóng無怨chheh
只是拜託lí
M̄-thang 食掉gín-á ê未來
M̄-thang 用lí o͘-se ê手
Khàm掉gín-á ê希望
M̄-thang 用長江黃河ê白賊話
阻擋gín-á對台灣ê愛
M̄-thang 用第1名ê價值標準
Kā gín-á teh kah kāng款大hàn
Góa拜託lí
雖然góa猶原是 1 ê屈辱ê人
