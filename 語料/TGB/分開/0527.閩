Góa ùi chit ê禮拜開始換新頭路--a, 到1間貿易公司工讀, 頭家是beh óa 60歲ê台灣a伯, 白手起家, 真愛運動, 有台灣牛ê性格, mā真有台灣意識, 雖然góa無愛kā人分類, m̄-koh若beh大約á說明, góan頭家應該是屬李登輝派--ê.
Góan頭家人真熱心, 教góa真chē貿易kap會計ê tāi-chì, chit-chām-á來góa lóng teh o̍h新ê mi̍h-kiāⁿ, che是góa m̄-bat接觸ê領域.
上班無tāi-chì ê時, i真愛kap góa開講, tō是老人講古án-ne, góa mā真愛聽, 開講ê時, góa māē表達góa對台灣現況ê觀點, i感覺góa kap一般少年人無kâng, góa kā i講m̄是kan-taⁿ góa án-ne, mā大約á kā i講góa有參加1 ê團體ê定期聚會, i鼓勵lán ài堅持信念!
M̄-koh, o͘-jí-sáng真chē觀念lóng bán chiâⁿ深, tō是hit-kóa擁護李登輝人士hit款觀念, che是真oh改變--ê.
看台灣ê現況, 勢面對lán應該jú來jú有利, lán lóng tio̍h緊充實ka-tī, 隨時做準備!
