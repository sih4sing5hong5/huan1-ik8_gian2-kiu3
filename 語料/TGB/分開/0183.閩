中國國民黨tī台灣到taⁿ iáu有hiah大ê社會支持, 問題m̄是tī國民黨jōa可惡, m̄是國民黨m̄認同台灣, mā m̄是台灣人無夠覺醒, siōng基本--ê是台灣社會無形成反中華民國體制(反國民黨)統治ê價值體系, mā無產生ài ka-tī擔負責任ê意識. 歷史過程無châi-tiāu 1步tō beh hāⁿ--過, 終其尾lán iáu是tio̍h倒tńg來到原點: lán tio̍h-ài ùi思想運動重頭來pháng社會力, 無拒絕kap否定統治體制ê權威hām規範, lán tō hāⁿ bē出起造新社會ê kha步.
