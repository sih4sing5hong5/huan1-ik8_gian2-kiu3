心內話@Iu-leng
台語bē通真食力, 做海報ê時, 就ná做ná問--人, 1工落--來, 頭殼kiōng beh piak--去.
本chiâⁿ taⁿ會曉講「食飯, 放屎」, 今á日koh學1句「免sè-jī」, 用tī別人kap lán說多謝ê時, 有夠讚--ê, góa ê台語iū koh進步--lo͘h. 工作人員lóng真親切, kó͘-chui, 雖bóng「鴨á聽雷」, m̄-koh iáu是chiok幸福--ê, bē-su去到外國, 真無kāng款.
Ǹ望bîn-á-chài會tàng加學kóa台灣話, 加畫kóa『狂野』ê海報, 就算台語講kah真破, 無夠好無要緊, 上重要ài敢開嘴.
