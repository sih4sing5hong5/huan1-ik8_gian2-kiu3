新毒瘤ê àu戲@Kaut
Chit粒瘤
寄生tī台灣勞動人民ê kha-chiah-phiaⁿ
主人bē-hiáu講話
瘤ê聲音soah愈來愈大聲
Tī人iáu koh hō͘豬統治ê時代
I講
I代表農民, 勞工, 原住民ê利益
Peh到腹肚邊
Soah倒t¡g來thún踏
農民, 勞工, 原住民ê身軀
Chit粒瘤
食過人ê血肉了後
愈來愈m̄是款
Bē kiàn-siàu ê瘤
Soah講chiah-ê是in ê功勞
Chit粒瘤
知影食人肉ê滋味了後
目chiu soah變kah愈來愈紅
Chit粒瘤
Chit-má koh tī leh人ê肩胛頭
恥笑台灣人民ê白骨
