和解ê àu戲 / Tek-hôa
旭--á kap董--ê / Ui-chì
環保運動kap公部門 / Kung
頭家kap管家teh poaⁿ戲 / Noya
A-lân (4) / Tōa-thâu-liân
和解ê àu戲
Ta̍k 冬 ê 228 到底 teh 記念 siáⁿ ? 228 到底有 siáⁿ-mih 意義?
Kap éng 年 kāng 款, 228 ê chit chūn, 政客 koh teh poaⁿ「和解」ê àu 戲, chiah thang 化解「族群衝突」; 運動 kap 學界頭人 mā 猶原 kā「228」講做是「政策失當」, 是「2 ê 社會 ê 文化 bē ha̍h」, 是「蔣政權威權統治引發 ê 事件」.
In 講--ê chiah--ê ná 像 lóng 解說 ē 通, m̄-koh 無人敢清清楚楚 kā lán 講: 中華民國對台灣是外來「殖民」統治! 雙重匯率, 公職名額 ê 省籍分配, 萬年國會, 軍公教優待......chiah-ê lóng 是民族差別 ê 殖民政策; 本土財團 ê 經濟 kap 剝削特權, 地方派系 ê 生存利益, 分化族群 ê 統治手路 lóng teh 穩固外來體制 ê 基礎; 戒嚴, 228 kap 白色恐怖 koh khah 是外來「殖民」統治必然 ê 鎮壓手段 !
