對土地ê感情@雅玲
每1 ê人對ka-tī ê國家, lóng有1種敬愛ê熱情. 當然, 無人會去懷疑lí對ka-tī故鄉ê感情, m̄管lí是ùi花蓮, 宜蘭, 台北iah是高雄來--ê, ta̍k-ê lóng kāng款.
M̄-koh, lán對lán ka-tī自細漢生活到大漢ê所在, 到底了解jōa chē--le?
Góa相信, 無人敢講, i是百分之百完全了解. Lán chit-má tòa ê所在, 四界lóng是樓á厝kap âng-bûn塗, táⁿ-má膠所做ê街á路, 有siáng會koh去想, chit片塗地khah早是siáⁿ-mih款, khah早ê人tòa tī chia, 是án-chóaⁿ teh過生活--ê.........chia-ê問題.
想看māi--ê, khah su lán對ka-tī祖先ê過去, 歷史lóng無關心, 無了解, 恐驚--ê有1-kang, lán m̄-tāⁿ會失去ka-tī ê根, 連所有ê文化, 歷史kap記tì, lóng會ùi chit-ê世界上消失--去.
Che是1 chàn chin恐怖ê代誌, ǹg望ta̍k-ê會tàng好好á思考chit-ê問題, hō͘ lán ka-tī ê根, lán ka-tī ê文化, 永遠傳--落-去.
