今á日käng款chiok早tō起--來, 看tiõh橫掛tī中央山脈頂頭ê天星, 心內感覺chiâⁿ爽快.
Tī台灣chit-tè奇妙ê所在, 有超過400冬ê苦難kap目屎, mā有上帝賜hō͘ lán siōng kài súi ê景緻.
超越死, tō是生; 只有生, chiah有法度看tio̍h上帝ê世界.
Lán應該歡喜, 因為上帝派hō͘ lán chiâⁿ chē苦難: hō͘ lán因為無國ê緣故來受難; hō͘ lán因為驚惶軟弱來受難; hō͘ lán因為自私自利來受難. Lán應該感謝, 感謝上帝hō͘ hiah-ê為tio̍h公義死--去ê人活--起-來: hō͘農民組合ê成員活--起-來; hō͘台灣共產黨ê黨員活--起-來; hō͘二二八反抗ê靈魂活--起-來.
所以, góa ê心beh飛入去中央山脈內底, kap Bunun ê chui-na* lim酒, lim kah chiâⁿ做1 ê新ê台灣人chiah beh tńg--來.
*chui-na, 媽媽
