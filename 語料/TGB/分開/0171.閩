台灣gín-á ê成長真可憐, 若m̄是欠缺資源, tō是有太chē競爭ài去克服. Lán ê gín-á需要--ê, 應當是像本期〈談教育〉講ê快樂, 自信, 正面, 勇敢chit款單純koh健康ê價值, m̄是為tio̍h hō͘ gín-á比人khah有競爭力, hē性命chiⁿ mi̍h-kiāⁿ hō͘--i, iah是kan-taⁿ piàⁿ勢tī物質條件. 包括chit kúi冬來民間kut-la̍t teh chhui-sak ê本土語言教育, kám是lóng kā che siōng基本--ê pàng 1邊--a?
