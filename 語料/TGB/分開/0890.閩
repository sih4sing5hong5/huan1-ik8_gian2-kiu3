Góa就親像1隻船, tī-leh海--nih慢慢á行.
雖然chit-má ê海chiah-nī-á平靜, 心內也是會感覺驚惶; 雖然3不5時會tú-tio̍h這tè美麗ê島, m̄-koh siáng知影tī-leh島ê後piah, kám會有大風大湧tī-leh等--góa?
這隻船tī-leh海--nih慢慢á行, m̄管是好天iah是pháiⁿ天lóng tio̍h-ài行.
期待有1工, góa ê靈魂會sái離開這隻沈重ê船, 變做海鳥隨風去, kap雲做朋友, kā星當兄弟, hiah-nī-á輕鬆, hiah-nī-á自由, hiah-nī-á súi.
