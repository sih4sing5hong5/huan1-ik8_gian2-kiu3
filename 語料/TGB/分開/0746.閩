Tân Phek-siū bo̍k-su Siá--lâi ê phoe
Tekhôa hiaⁿ,
Tī lí kóng-ōe ê tiong-kan, góa ē-tàng khòaⁿ-tio̍h lí ê jia̍t-sim kap sèⁿ-miā-la̍t. Lí góa tio̍h-ài ū kak-ngō͘, chai-iáⁿ sèⁿ-miā tī gia̍t-liû (anti-current) kap chiàn-tàu tiong ê jîn-seng, chiah sī chin-chiàⁿ ê jîn-seng. Chiàn-tàu tiong ê pêng-an chiah sī chin-chiàⁿ ê pêng-an.
Góa chit lé-pái tō beh tńg khì Bí-kok. Nā-sī Siōng-tè gōan-ì, góa ē-ha̍k-kî ē koh tńg--lâi. Tâi-ôan kàu-hōe tiong ê o͘-àm bûn-hòa, si̍t-chāi chin kiaⁿ--lâng, pí kàu-hōe gōa ê bûn-hòa koh khah o͘. Góa tē 1 pái chhim-chhim cham-tio̍h chit-chióng Tâi-ôan kàu-hōe ê hú-pāi.
Tâi-ôan chéng-thé ê bûn-hòa lóng sī beh chò hó-lâng ê hiong-gōan(『鄉愿』) bûn-hòa, í-kip im-hiám ê tàu-cheng bûn-hòa. Chit-chióng hú-pāi ê Tiong-kok bûn-hòa sī bô hi-bāng--ê-lah
Hi-bāng chin kín koh kap lín kìⁿ-bīn. Chiok pêng-an.
Tân Phek-siū 2003.6.17
