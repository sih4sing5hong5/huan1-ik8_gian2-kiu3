政府做tong-kóng, 人民是giàn頭! / Sokoas
親像lā-hiō / Sin
Chhêng-á / Kiàn-tì
Kiān-khong ê gín-á / Hông-lé
燉薑肉 / Ui-chì
破siû ê台北城 / Têng-soan
怪奇ê大學生 / Sin
火金姑 / Sin
政府做tong-kóng, 人民是giàn頭!
電腦彩券大賣, 人民teh siáu發財, bē輸éng過teh ī「Tá Chia Ló」, ta̍k-ê都siàu想1聲就變做好額人.
電腦彩券這種siáu法, lán m̄免用「道德」ê口氣kā phìⁿ-siùⁿ, sàn-chhiah 人siⁿ本就會想beh變好額, 日子免koh hiah kan苦過. Kan-taⁿ是講, lán若論真kā看, ta̍k-ê siáu kah ná gōng giàn頭, hō͘政府這ê做tong-kóng--ê騙m̄知.
這kóa新政府ê舊官僚功夫siuⁿ bái, m̄-tāⁿ無法tō͘改善lán ê經濟, koh tio̍h-ài phāiⁿ舊政府ê nōa賬, 政府無錢, 就用「電腦彩券」這ê步數來lián人民ê錢.
