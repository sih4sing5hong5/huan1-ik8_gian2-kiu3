Phah拚新世界@Lip-theng
今á日góa用chiok歡喜ê心情, ùi新莊來到chia, 伴tio̍h chái起時á ê日頭, 走chhōe心目中ê新世界, kui日ê khang-khòe, 無薪水, 無hioh-khùn, soah有koh khah chē錢mā買bē tio̍h ê成就感, tī chia做義工, góa chhōe tio̍h心中ê新世界.
雖然góa台語無liàn-tńg, m̄-koh góa愛台灣, 愛台灣ê『小吃』, koh khah愛i生存ê動力~台語.
無tiāⁿ̄-tio̍h toh 1工, lán ê下1代bē-hiáu koh講母語, 無koh再傳續lán ê文化, m̄-koh lán m̄免失志, 因為tī這個世界上ê ta̍k ê所在, lóng有像lán chit款為台語, 為文化tī leh phah-piàⁿ ê人, 就算chit-má ê社會環境kan-taⁿ重視外語ê教育, ta̍k-ê ê心內kāng款存在對母語ê ǹg望.
