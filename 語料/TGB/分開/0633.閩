環保運動kap勞工運動ê差別 / Kung
M̄是夢ê夢 / Sakoas
Talk about my job / Gî-chēng
A-lân (3) / Tōa-thâu-liân
環保運動kap勞工運動ê差別
自 góa 來環保聯盟了後, 同事 tō 一直想 beh 問 góa 對環保聯盟 ê 發展有 siáⁿ-mih 看法. Góa 有 1 段時間無 teh 注意環保運動--a, 頭腦有 tām-po̍h-á tńg bē 過, chiah ē 一直無法 tō͘ hō͘ ta̍k-ê 1 ê 滿意 ê 答案.
Chit-má góa sió-khóa hut khah 清楚--a, 用 ka-tī khah 了解 ê 勞工運動, 來 kap 環保運動做 1 ê 比較, ǹg 望 lín ē-tàng 滿意.
勞工運動 kap 環保運動粗淺 kā 分析是 án-ne: 勞工運動處理--ê 是人 kap 人 ê 關係, 環保運動處理--ê 是人 kap 天 ê 關係, 人 ê 關係處理--起-來 khah 簡單, 因為人 lóng 有弱點, 若有夠額 ê 分析 kap 評估, tō phah ē 贏; m̄-koh 人 kap 天比較--起-來真細 hàn, 天有 i 自然運行 ê 道理, 人 soah 無知 kah 集體 teh 不斷 kā 破壞, 環保運動 kan-taⁿ ē-tàng 用「補破網」ê 方式進行.
