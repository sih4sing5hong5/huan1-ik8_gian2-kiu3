食人ê宗教
Cha-hng tī南投日月潭舉辦ê「宗教文化祭」, 看--tio̍h tō受氣! 開chi̍t大堆錢, 用pháng kap麵粉khian來khian去teh poaⁿ「三國演義」. 又koh是支那人tī台灣進行殖民意識洗腦ê表現.
關羽kap台灣歷史有siáⁿ tī-tāi? 是án-chóaⁿ台灣人tio̍h特別ài奉sāi i? 講--來hōan-sè ta̍k-ê m̄知影, 當初時蔣介石來台灣起ê頭1間廟tō是teh拜i, 目的當然是「褒忠褒義」. 對siáⁿ人忠? 對siáⁿ人義? Tō是對chit ê大獨裁者.
台灣人ê反省能力--leh? 知識份子ê批判力--leh? 恐驚lóng am-khàm tī chit ê宗教活動--nih-a!
