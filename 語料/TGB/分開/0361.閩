2008北京 Olympic聖火tng teh tī世界各地傳接, kāng時chūn中國人民解放軍mā tng tī Tibet鎮壓Tibet人民, chiah ē tī Olympic聖火傳接ê過程, 直直出現阻擋聖火傳接來凸顯反中國入侵Tibet ê關懷立場.阻擋聖火傳接是1種聲援Tibet ê方式, 抵制mài參加北京Olympic mā是1款方式, 總--是參加Olympic mā ē-sái聲援Tibet.北 京用Olympic透過媒體來做政治宣傳，參加Olympic比賽mā thèng好用媒體來聲援Tibet. Góa建議: 有參加Olympic資格ê運動選手, 用浮水印ê印染技術, kā聲援Tibet ê標語iah是圖印tī比賽衫頂kôan. Tú穿ê時看bē出--來, 等到比賽到一半──選手流汗了後, 標語iah是圖tō ē顯示--出-來, 透過媒體放送到全世界, án-ne tō達到宣傳kap聲援ê目的. Ah若用siáⁿ-mih款染料配方, tioh8-ài請專業人士另外提供, 公開發表tī網路.
──反殖民工作隊A-goan
修正kap轉型 / Tek-hôa
反國民黨ê A信 / Kaut
聲援Tibet / A-gôan
本土繪本 / Gio̍k-hōng
心念 / 海á尾
心靈地圖(1) / Bûn-chhái
我的童年 / Bûn-ngá
