第1 pái生活營ê經驗@Toa-thau
Góa是第1 pái做台灣高中生台語生活營ê工作人員, ia̍h是第1 pái kap hiah chē少年人chò-hóe用Hō-ló話溝通, chò-hóe思考ê機會.
長久以來, 台灣人無法tō͘用ka-kī ê話表達ka-kī ê看法kap意見. Chit-chióng情形, 無論原住民, Hō-ló人kap Hak-ngìn (客家人) lóng是kāng款嚴重--ê.
無法tō͘用母語來思考ê族群, mā無法tō͘真正khiā tī台灣ê土地, 來做1 ê真正ê台灣人.
Góa ê a-pa是Hak-ngìn, 因為chit-ê關係, hō͘ góa想tio̍h Hak-ngìn族群面對語言喪失kap文化死亡ê困境, góa希望tī參加chit-pái營隊了後, ē-tàng重新看待Hak-fa(客家話), 重新chhōe tio̍h Hak-fa ê內涵.
