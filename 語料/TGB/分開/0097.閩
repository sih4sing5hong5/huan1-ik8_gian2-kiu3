3月11日本東北ê Fukushima發生9級大地動, 續接tsunami, 大火災, 核電廠災變, kúi-nā款大災難做1 pái發生. 面對chiah-nī大ê災難, 日本民眾hiah-nī冷靜有秩序, 社會ê互相支援, 救災體系hiah健全, koh有日本媒體發揮ê功用, lóng hō͘全世界看kah chhùi-á開開. 看tio̍h日本面對chit款大災難ê準備kap反應, the̍h來kap台灣sio比較, ē發見真chē欠缺, 像講政府能力不足, 政客亂bú, 媒體亂搧動, 社會欠缺互相信任….. chit款災難若tī台灣發生, lán kám是tio̍h sûi人顧性命? Thàn chit-ê機會檢討是真重要, m̄-koh thèng-hāu時間chi̍t-ē久, 新聞熱度消退, 特別是選舉症頭若koh giâ--起-來, siáng koh ē關心chiah-ê問題?
日本大地動 / Phek-iàn
母語家庭 / Tōa-thâu-liân
寫hō͘奴隸á kiáⁿ / 海á尾
烏龍小傳(12) / A-gôan
