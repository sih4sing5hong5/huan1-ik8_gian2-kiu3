載貨ê日子有夠好過, 1工2~3 chōa就過--a, 做一般基層勞動者ê日子就是án-ne過.
有ê人án-ne就滿足--a, 像góan小弟ê朋友, 日--時做khang-khòe, 暗時phah Game, se̍h夜市.
Tī in頭殼內無siáⁿ-mih意識型態, mā無理想hām希望, che是讀冊人teh Care--ê, 讀冊人會想存在ê意義, 勞動者m̄免想chē, mā想bē到hia, 生活就是生活, kám有hiah chē大道理? 到尾--á, 生存kan-taⁿ是動物本能ê表現. 人, 無應該是án-ne niā-tiāⁿ.
讀冊人想了siuⁿ chē soah超現實, 有ê問題tī冊頂面有, tī現實社會--nih無, 人, m̄免hiah giâ-kê, 無tāi-chì chhōe tāi-chì做.
Lán beh chiâⁿ做toh 1款Style ê人? 社會--nih這2款人分kah chiok清楚, 若無愛--ê, beh án-chóaⁿ?
Lán, beh án-chóaⁿ khah會tàng mài hō͘主流社會kā lán改變?
