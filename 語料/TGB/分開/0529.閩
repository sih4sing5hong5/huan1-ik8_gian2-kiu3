民主kap自治? / Ui-chì
扁蟲ê悲哀 / Gio̍k-hōng
Hoan厝 / Tek-hôa
知識份子ê責任 / Tōa-thâu-liân
Chit ê體制出siáⁿ-mih問題? / Thài-thêu
新頭路 / Gî-lîn
失控ê陪審團 / Noya
1990年代前後, hō͘國民黨ah tiâu-tiâu ê台灣社會力大tháu-pàng, 大學校園內底mā反映社會ê變化, 成立真chē反體制ê社團. 1992年2--月, 各學校ê台灣研究社kap台語文社經過路線kap運動觀ê討論, tī 1992年5月初3正式成立「學生台灣語文促進會」. 9月初10, 促進會創刊《台語學生》, chhím頭á是1月日出3期, 到1994年正--月ê第19期改做季刊, 一直出到第22期(1995.02.25) chiah停刊.
1993年7--月, 開始進行台文工作者採訪計劃, 來承接sianpai ê運動經驗, lóng總採訪14 ê台語文工作者, tī 1995年2--月出版《台語這條路──台文工作者訪談錄》. 促進會成員m̄-tāⁿ關心台語文kap台灣文化ê議題, koh sì-kè參與其他運動, 90年代台北街頭ta̍k場抗爭, mā lóng真積極參與.
1996年中華民國頭1 pái開放總統民選, 中國對台灣進行飛彈試射演習, 島內China權力集團mā全力beh壓制社會自主力ê覺醒, 台灣社會面對嚴重ê政治kap信心危機. 3月初9, 促進會成員tī台北228公園靜坐, 呼籲社會m̄-thang驚中國ê威脅, ài kā台灣ê主體立場chiú hō͘ tiâu, 靜坐一直到3月25 chiah結束. 17工靜坐行動了後, 為beh延續靜坐行動ê力量, 成立「台灣學生工作隊」, mā辦過3~4 pái討論會, 邀請運動界ê sianpai設定無kāng主題來kap學生對話.
1996年中華民國首次開放總統民選, 中國對台灣進行飛彈試射演習, 島內中國權力集團也全力壓制社會自主力的覺醒, 台灣社會面對嚴重的政治和信心危機. 3月9日, 促進會成員於台北228公園靜坐, 呼籲社會不要怕中國的威脅, 要謹守台灣的主體立場, 靜坐一直到3月25日才結束. 17天的靜坐行動後, 為延續靜坐行動的力量, 成立「台灣學生工作隊」, 也辦過3~4次討論會, 邀請運動界的前輩設定不同主題來與學生們對話.
