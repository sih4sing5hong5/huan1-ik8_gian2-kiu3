Tī lán成長ê hō-jiah, ùi sī大hia, ùi學校老師hia, 有累積chiâⁿ chē無爽快, m̄願接受ê經驗, tī lán大hàn有gín-á了後, lán soah bē記得細hàm時ê無爽快, kā hiah-ê方式搬來tī lán對gín-á ê教養態度. Lán 1方面ǹg望sī細m̄免koh像lán hit-tang-chūn, bē-tàng有ka-tī ê想法, bē-tàng kap別人無kâng; m̄-koh lán 1方面soah koh用lán細hàn受對待ê方式teh面對in. M̄免怨嘆lán無想beh重來1 pái ê成長經驗, mā m̄免怨嘆社會大環境無變, beh改變真簡單, 反省lán ê成長hō-jiah, hō͘ sī細tī kap lán ê互動--nih感受tio̍h尊重, 支持kap理解, 社會ê改變tō ē tī in成長ê過程--nih開展--出-來.
幼稚園ê暗影／幼兒園的陰影@Gio̍k-hōng
汝椿, 順行／汝椿，永別了！@Tek-hôa
