1989 年 5 月 19, 32 歲 ê 詹益樺為 tio̍h「台灣獨立」, tī 台北總督府頭前自焚.
受 tio̍h 中國高壓統治 ê Tibet, 為 tio̍h「Tibet 獨立」, 2009 年到 taⁿ (2012/4/20), 已經有 38 ê 人自焚. 其中, kan-taⁿ 今年, tō 已經有 23 ê 人自焚.
Che 是 siáⁿ-mih 款 ê 追求? Siáⁿ-mih 款 ê 意志!
Lán 對新國家新社會 ê ǹg 望, bē-sái bē 記詹益樺 ê 精神. 今年 ê 519, góan kāng 款 ē tī 總統府頭前 siàu 念詹益樺, 提醒 ka-tī 堅持理想 ê 單純, 補充繼續 phah-piàⁿ ê 力量, 請 lí kap góan tàu-tīn, iah 是用 lí ka-tī ê 方式, chò-hóe 記念詹益樺.
