已經chin暗--a
Góa khiā tī窗á邊吹風
Tòa tī花蓮實在chin好
Khiā tī 4樓tō會tàng看chiok hn̄g--ê
Hn̄g kah hō͘ lí感覺會tàng kap全世界交通
Hn̄g kah hō͘ lí相信tī某1 ê所在
Mā有1 ê Vironica(無tiāⁿ-tio̍h m̄-tāⁿ 1 ê)
I chit-má mā khiā tī hia
Tiām-tiām tih感受kāng款ê平靜kap幸福
日--時ê鬥爭, 閃避kap無信任lóng已經khùn--去-a
Khiā tī窗á邊
發現ka-tī愈來愈清醒
風吹--過-來
Góa因為得tio̍h解放
心內感覺chin輕鬆
