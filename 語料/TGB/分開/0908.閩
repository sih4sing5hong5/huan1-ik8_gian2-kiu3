Kin-io̍k Sim Būn-būn@Kin-iok
Gia̍h筆起--來, 本來想beh繼續寫góa ê iau鬼故事, m̄-koh目chiu前tú-tú好有khǹg 1 tè洪瑞珍老師ê演唱TAPE, 標題就號做「心悶」, góa chit-mā就心悶悶--a.
Tī leh今á日(8/18) ê「TGB趕緊報」出--來了後, góa真緊就kā看了, kan-taⁿ有1種感覺, che根本就是TGB ê「ta̍k-ê來hó͘-lān」篇, m̄是無歡喜ta̍k-ê愛台語文, kan-taⁿ是因為beh寫hō͘「TGB通訊」chiah死chòaⁿ ê文章, ta̍k-ê ná像強烈teh表示愛台文愛kah chiok深, chiok重, soah無真實感.
是án-chóaⁿ m̄敢真實面對ka-tī ê想法, 用上實在ê筆, 寫實在ê感動, m̄是koh khah好?
Góa m̄是teh打擊ta̍k-ê ê心, mā m̄驚lín看--tio̍h會無歡喜, kan-taⁿ感覺話若無講--出-來, ta̍k-ê lóng bē進步, án-ni niā-tiāⁿ.
