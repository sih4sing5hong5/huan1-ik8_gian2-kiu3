Góa心內所想--ê@Ho-hui
1工teh食中tàu ê時, 聽tio̍h新聞teh播送中船裁員ê消息, tng-teh想講, 這個新年禮mi̍h chiah讚, a母插1句話入--來:「裁員lóng ùi下面裁, 加薪lóng ùi頂頭加, 所以ā, 叫lí tio̍h-ài好好á讀冊!」
Che本底就是chiâⁿ無平等ê tāi-chì, 是án-chóaⁿ góa就一定ài照這個奇怪ê情勢行? 是án-chóaⁿ m̄是去kā改變--leh?
就算講, góa讀chiok chōe冊, chiâⁿ做頂層ê人, 到時góa kám有可能會記得chit-má心內所想ê無平等?
就算講, góa變做1個做工á人, góa kám有法tō͘ thang改善這個情形? 做koh khah chōe, 別人mā猶原認為, góa因為ka-kī是工人身份, chiah teh為ka-kī爭取福利, 造chiâⁿ精神消失, 無平等ê局勢一直存在......
想到chia, góa只好kā無奈kap嘴--nih ê白飯做夥吞--落-去.
