Gia̍h筆  講話@Toa-thau-lian
平埔族用che kap漢人phah契約
Cha-bó͘人用che來讀冊
Sì-kè thâi人放火 強姦cha-bó͘
Koh kā台灣人ê皮骨tok-tok hám-kak
50冬後 有意識ê台灣人
Beh phah斷kha扣(銬)手kê
Beh行出監獄
Cha-bó͘人ê身體m̄是機器ang-á hông提來chhit-thô thún-ta̍h--ê!
台灣人ê母語是tī這tè土地生thòaⁿ千萬冬beh繼續傳承hō͘後代kiáⁿ孫--ê!
台灣人ê文字是lán ê目chiu beh ùi chia看ka-tī 看世界!
這tè海洋島嶼無需要形式上ê「女男平等」kap 1~2點鐘ê鄉土教育teh扮仙
Ùi chit-má開始
用豆菜字寫出lán ka-tī ê語言文化
用cha-bó͘人ê歷史ián倒侵略ê父權體制
Kā台灣人ê尊嚴走chhōe--tńg-來
Lán beh koh看著平埔ê番a-má chhōa番a公teh跳舞唱歌.
