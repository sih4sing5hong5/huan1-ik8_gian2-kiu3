轉型正義是siáⁿ óaⁿ-ko? / Tek-hôa
Holopedia, 第1本台語ê百科全書 / A-giâu
暗淡ê紅樹林 / Noya
『政治不正確』ê傳統ùi toh來? / Lī Bí-chhin
上帝ê嬰á / Kaut
轉型正義是siáⁿ oáⁿ-ko?
Tek-hôa
台派陣營chit-má siōng時行--ê tō是「轉型正義」chit ê新口號, kap「正名制憲」「國家正常化」「保護本土政權」chiah-ê口號kāng款, 「轉型正義」又koh是台派權力者kap優勢階層beh鞏固地盤hām操作群眾動員ê工具.
轉型正義是進步ê社會力kap統治集團kà力鬥爭ê過程, 新ê社會力戰贏舊勢力, 瓦解原底ê政治經濟權力結構, 否定舊體制ê歷史解說kap文化體系了後, 起造新時代ê社會關係kap是非價值, mā同時就文化, 歷史, 政治, 法律各方面, 來追究kap解決舊時代延續--落-來ê問題.
台灣kám行過chit款khám-chām--a? 對過去延續到taⁿ無合理ê現象, 台灣社會kám有形成新ê評價--a? Kám有建立新ê是非kap價值標準--a? 外來體制ê不義kám結束--a? 對過去ê否定kap反省kám chiâⁿ做社會ê共識--a?
