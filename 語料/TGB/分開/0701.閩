良榮兄寫--來ê phoe
Tek-hôa, 多謝 lí寄--來ê文章〈無魚蝦mā好?〉, góa想, che hōan-sè是新台獨運動形成ê路線, góa tiāⁿ teh想 1 ê問題: 民族運動kap階級(勞工)運動 tī政治利益ê計算kap鬥爭過程--nih, 關係對新社會關係 iah是價值形成ê思考, beh án-chóaⁿ統合做 1 ê無kāng核心價值之間, 形成互相參照mā互相影響ê「運動ê觀念論體系」, tī chit-ê基礎上展開運動ê路線kap策略? Che是góa頭殼內hiông-hiông想--tio̍h-ê, kap lí分享, hōan-sè iáu無夠成熟, m̄-koh che是góa che 1~2冬內一直khǹg tī心肝內ê疑問, 有機會lán chiah koh káng.
良榮, tī Hokkaito, 2004.3.2
