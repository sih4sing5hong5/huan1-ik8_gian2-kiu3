新ê時代ùi chit-má開始@Sin
2001年12月初1, 立委選舉結束, 台灣人民koh 1 pái用選票拒絕中國ê恐嚇; m̄管án-chóaⁿ, 中國所有ê統戰技巧, 已經lóng hō͘有深刻歷史意識ê台灣人民看破(chit種意識m̄是情緒消tháu, mā m̄是知識份子式--ê), 而且koh kā siah倒tńg--去.
Ē-sái確定--ê是: 台灣已經無戰爭ê危機; 續--落-來, 新ê歷史任務tō落t„ lán ê肩胛頭--a. Lán tio̍h-ài ùi內政, 教育, 文化各方面落手, 進行深刻ê本土化工程.
感謝天公伯--á, lán總算有機會ùi 4百年hông殖民ê輪迴命運內底解放--出-來; 感謝台灣人民──雖然in無像其他國家獨立戰爭內底, 人民勇敢ê表現, m̄-koh ta̍k-pái選舉, in總--是表現出真kôan ê政治智慧.
新ê時代, ùi chit-má開始!
