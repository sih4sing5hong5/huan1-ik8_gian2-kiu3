228 ê兇手是中華民國 / A-gôan
歷史正義iah是轉型正義? / Tek-hôa
狗pūi火車 / Kiàn-tì X
Phah hō͘ lí半sió死, chit-má開始自由發展 / Taokara
民視kám認為228 ài「慶祝」? / A-gôan
雜草革命 / Bûn-ngá
江--ê / Pasuya
A-mûi / Noya
228 ê 兇手是中華民國
A-gôan
Góa 一直認為, 228事件 hông 誤殺 ê 菁英對 góa 無任何意義, 若準是誤殺, he tō 是刑事案件. 中華民國 ùi 原底 m̄ 准台灣人談 228, 到台灣人 phah 拚走 chhōe 追查真相, tī 台灣人知 iáⁿ 真相了後, 中華民國 tō kā 228 刑事案件化, kan-taⁿ hiah-ê 強調當初時 mā 是忠黨愛國 iah 是無辜受害 ê 人, chiah ē-tàng 浮--出-來, 接受高官安慰 kap 補償, chit 款手法真成功 teh tńg-se̍h 台灣人對 228 ê 認知── 1 場誤會 ê 228.
其實, 228 ê 兇手是中華民國, i 一直 lóng 存在, 連民進黨 to kā mo͘h tiâu-tiâu, koh 大聲 hoah 講兇手萬歲, 兇手旗 mā iáu tī 台灣 teh chhia-iāⁿ, 連 tī 美國 ê 台灣之光王建民, to 有人 sa chit 枝兇手旗去 kā chau-that.
