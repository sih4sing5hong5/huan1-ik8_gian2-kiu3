我ê故鄉@Chiau-hong
Iáu koh會記得hit台客運ùi我面頭前駛--過, 頂kôan有我ê pē母, in送我來淡水讀冊, 落車chìn前in交帶ê話, lóng khǹg tī目屎--nih, 客運車尾愈來愈細, 但是pē母ê面模á soah愈來愈hō͘人懷念.
淡水chiok kôaⁿ--ê, 我ê故鄉ùi電話聽--起-來是出日頭--ê, 因為pē母ê聲lóng是關心--我-ê.
有人講góan故鄉ê水chiok thái-ko, 但是góan故鄉ê人是chiok熱情--ê; 有人講góan故鄉是無文化--ê, m̄-koh góan故鄉ê人是有智慧--ê.
Góan故鄉有山mā有海, 有歷史ê記tì mā有海口人ê個性.
我ê故鄉是高雄, 有我pē母ê所在, 有壽山, 有西á灣kap高雄港, 有高雄事件ê記tì.
