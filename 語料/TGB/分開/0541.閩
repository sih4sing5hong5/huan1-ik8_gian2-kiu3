Tòa tī奴隸島台灣ê人長期接受中華民國軍頭非法佔領, in對台灣島用高壓ê統治kap有計畫連sio續ê洗腦, 經過50年了後, tòa tī chit tè台灣島ê人, soah tī看電視, 讀報紙iah是其他各種媒體ê時, 用統治者ê語言teh思考tāi-chì, 發表觀點. Chit種思考ê模式若有法tō͘建國, lín-pē ê頭殼chiah hō͘ ta̍k-ê tok起來做椅á坐!
Góa當然贊成ài先ùi思想革命開始, 但是ài先有小組織kap行動力chiah ē-sái--lih. M̄-koh tī台灣島, 有真chē獨派ta̍k-ê lóng出1支chhùi, tō chhan像史明老師講--ê: 「Ta̍k-ê lóng leh講無輸贏--ê!」
Góa bat tī電影看過1句話:「無論lí tī 1張地圖頂面推演kah jōa精密, 猶原無法tō͘ hō͘ lí tī地球上sóa tín動1吋.」
台灣奴隸ē去hông chau-that kah án-ne, góa想是無正確ê歷史資料造chiâⁿ--ê, 到今年為止, 台灣島ê歷史解說權mā iáu tī外國人(China華人) kap西瓜牌政客手頭, góa m̄-bat看tio̍h中國民進黨iah自稱獨派ê大老kap學者, 真正以台灣人ê靈魂kap良知講真話過(tō算ē造chiâⁿ ka-tī ê性命危險).
