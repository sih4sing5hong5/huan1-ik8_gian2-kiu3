商品化ê台灣意識
自「台灣意識」透過選舉宣傳了後, 就變做商品hō͘人hoah賣. 中國人嘴講台語, phah賣「台灣意識」, 政策頂kôan用全球化打壓台灣文化, 用「族群和諧」ê名義控制台語ê使用. Chit-má人學英語比學台語khah chē, 講北京話ê場合mā比台語khah chē; kan-taⁿ中國人講台語ê時chūn chiah是「多元文化」, lán若講台語就是「製造族群衝突」.
Beh án-chóaⁿ救「台灣意識」? 緊來提倡讀台灣史! 培養歷史感chiah會tàng救商品化ê「台灣意識」, 中國人siōng驚台灣人讀台灣史--a! 中國人一直叫lán ài行出悲情, án-ne in chiah會sái phah賣無歷史感ê「台灣意識」. 有歷史感ê台灣人chiah會體會悲情, 團結做「命運共同體」. 無歷史ê人是孤鳥, 會1隻1隻hō͘人lia̍h去thâi.
