Ài liàn-tńg@I-soan
頭 1 kái參加有關台語ê研習營, 真歡喜mā真緊張. 會緊張是因為góa ê台語講kah真bē liàn-tńg, 做為工作人員ê góa, 感覺真pháiⁿ-sè, mā真驚kap學員講話會變成「鴨á聽雷」. 歡喜ê原因是, góa ê台語總算有機會進步--a!
經過kui工ê感受, 加減有tām-po̍h-á進步, 3不5時用台語kap人講話, 可能有tang時á會講m̄-tio̍h, m̄-koh其他ê工作人員聽--tio̍h mā會kā góa糾正, hō͘ góa深深體會tio̍h台語tio̍h-ài ùi生活中學起, 相信只要góa加講加聽, góa ê台語會有真大ê進步.
希望hit工離góa無hn̄g.
