Chhōe無台灣人ê戰爭
Che根本m̄是台灣人kap支那人ê戰爭, 是支那人kap台灣支那人ê「競爭」.
2006年尾北高市長選舉, 陳菊當選高雄市長, 自án-ne, kui-ê南台灣lóng是新潮流ê天下.
新潮流食南部人夠夠, in知影南部人koh-khah án-chóaⁿ tū-lān民進黨, 票mā是bē投hō͘國民黨. 所以in kan-taⁿ敢tī南部選(無, 好膽去北部選看māi-á).
台北市本底tō是支那人ê天下, koh chit kúi冬來支那人有意識搬去台北, 民進黨選輸是意料中ê tāi-chì. 謝長廷出來選, 是為ka-tī 2008 ê大選鋪路.
新潮流ê背骨性格, 運動kho͘-á lóng真了解, m̄-koh大多數ê苦勞大眾oh理解, 所以一直變做in掌握國家機器ê工具.
話講--tńg-來, 2008 ê選舉, in mā一定ē hoah出「台灣人對支那人ê戰爭」chit ê口號. Chit ê ke-kui beh án-chóaⁿ kā thuh hō͘破, chit ê政治pùn-sò beh án-chóaⁿ清除, 現此時tng teh考驗新1代ê理想主義者.
