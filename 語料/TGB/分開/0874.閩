冰庫kam烘爐@Ui-chi
Óa山ê木柵
平常時就khah涼冷
Kôaⁿ--人koh khah免講
出海口ê淡水
海風tam水氣thàu kah sngh-sngh叫
Phēng木柵烏雲tà霧sap-sap-á雨khah khok-hêng
In tī這lō天ùi冰庫phiaⁿ--來
M̄是beh kheh燒
是chah khôe扇beh來ia̍t風
性命ê火kiōng-kiōng beh hoa--去
幾nā年, 無人來破siū
Khôe扇m̄是計較大細枝
烘爐--nih ê火炭受煽動, phi̍t-pho̍k phi̍t-pho̍k跳
Bú kah愈來愈大pha
少年人ê熱情chham理想做柴燒
Hit-pha火soah變做火牆
Kā góan包tiâu--leh, 衝lòng結凍ê社會
Kha手bē pit, 心肝頭bē gàn
尾後, 總iáu是ài tńg去冰庫
無mi̍h thang hō͘ in chah--tńg
只有相約束, 放伴to̍h青春
冰庫beh kā pìⁿ烘爐
