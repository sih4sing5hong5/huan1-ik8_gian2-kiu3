運動ê雙叉路口(1) / Tek-hôa
勞動ê價值 / A-gôan
讀冊會了, se̍h-se̍h唸 / Fear
運動ê雙叉路口(1)
Tek-hôa
2000年3--月, 陳水扁當選中華民國總統了後, 台灣政治環境大轉變, 台灣人長久hō͘中國國民黨chau-that ê怨khùi得tio̍h消tháu, ná像lán tō beh出頭天--a.
大選了後「政黨輪替」, 民進黨chiâⁿ做「執政黨」, 制定政策kap資源分配ê權力hōaⁿ tī手頭, 社運團體ê夢, tī體制內ná像有實現ê可能, 大部份社運工作者hē真chē khùi力入--去, ǹg望ē-tàng造chiâⁿ體制政策上ê轉變, 落實長久強調ê理念.
Kāng hit ê時chūn, 運動kho͘-á chhiâng-chāi有朋友teh討論: 社運過去siuⁿ óa靠民進黨, chit-má勢面有變化, 運動ài án-chóaⁿ重新定位? Ài án-chóaⁿ調整kap民進黨ê關係? Ài án-chóaⁿ重新chhiâu-chhek運動ê立場kap方向?
