厝崩人無命, 隨人顧性命 / Tek-hôa
Ùi商周雜誌專題報導談起 / Gî-lîn
寫tī破冬chìn前 / Ui-chì
慶祝siáng ê國慶? / Tōa-thâu-liân
Góa m̄是lí ê愛人 / Kaut
厝崩人無命, 隨人顧性命
Tek-hôa
7~8月kúi-nā ê 風颱大雨, sì-kè 崩山塗 chhoah 流, kā 台灣山地部落 chhiâng kah li-li-lak-lak, mā kā 過度開發 ê 山區問題 chhiâng-chhiâng--出-來.
新竹尖石, 五峰 2 ê 山地鄉路斷山崩, 心肝頭一直真掛念 Mintuio ê Lyiking Yuma, 1~2月日來電話 siān khà to bē 通, kan-taⁿ bat tī 電視新聞 iáⁿ--tio̍h, 知 iáⁿ i 留 tī 山--nih tàu 協助部落災民.
Chit-má chiūⁿ 山 ê 路通--a, choaⁿ-á 決定走來去山頂看 māi--leh. 車沿新竹南清公路 chiūⁿ 山, 駛點外鐘久 chiah 到清泉溪邊, 溪埔變真淺, 石頭塗沙積 kah kiōng beh hām 路平 kôan--a, 對面部落 chhiâng--過 ê 塗沙 iáu 1 堆 1 堆 tún tī 路邊.
