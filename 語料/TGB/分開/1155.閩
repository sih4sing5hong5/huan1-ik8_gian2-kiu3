Siáⁿ-mih是自由? Tī人生中, lán thang自由選擇--ê有siáⁿ? 語言使用kám是其中1項? Iah是lán kioh是ē-tàng自由決定ê tāi-chì其實oan-na是受tio̍h限制--ê? Gín-á beh講siáⁿ-mih款語言kám是gín-á ka-tī決定--ê? Iah是大人提供ê選擇?
Beh tī充滿禁忌kap限制ê社會體制內底, beh hō͘ gín-á自由自在發展, 大人tio̍h keng出jōa大ê空間? 對抗--ê是siáⁿ? Gín-á若是無大人thèⁿ-tiâu--leh, beh án-chóaⁿ生出獨立自主ê能力? Beh án-chóaⁿ面對食人ê體制? Gín-á ê心靈是siōng-kài敏感--ê, 大hàn行chhoa̍h--去ê人生, kiám-chhái是細hàn時無得tio̍h夠額ê照顧kap尊重, chiah tio̍h ka-tī走chhōe安慰.
新ê 1年, 祝福ta̍k-ê有新ê體驗kap收成.
