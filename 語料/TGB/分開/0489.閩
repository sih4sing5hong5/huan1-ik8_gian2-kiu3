上帝ê嬰á@Kaut
上帝ê嬰á
Góa m̄是叫lí去崇拜柴頭ang-á
Lí講
Lí m̄是楊秀清轉世
M̄免負擔i thâi人hiah chē ê罪過
Lí若無想beh thâi人
用柴頭ang-á替代tō ē-sái
Góa傷心ê目屎liàn--落-來
好--a
Lí mài哭
Lí mài哭
A-pa kā lí惜
Góa知影lí疼
Góa m̄甘hō͘ lí受tio̍h離鄉ê苦thàng
Góa koh開始哭
M̄-koh
Lí chit代無beh上戰場
Kám講beh hō͘後1代上戰場?
Góa koh開始笑
