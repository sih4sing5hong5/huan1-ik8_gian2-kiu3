TGB同窗會 / Tek-hôa
原住民問題ê反省 / Gî-lîn
家庭母語教育ê重要 / Gî-chin
外國新娘 / Tek-hôa
鼻á phīⁿ tio̍h無kâng ê氣味 / Ui-chì
Tek-hôa
7 月初 3 風颱大雨, 雖 bóng 阻擋 tio̍h kúi ê 朋友落南, TGB同窗會 iáu 是照常 tī 台南聚會, kúi-nā ê 朋友是頭 1 pái 見面, ná 開講 ná 互相了解, 氣氛真緊 tō 燒 lo̍h--起-來, ta̍k-ê mā ǹg 望散 tī 各地 ê 朋友, ē-tàng ta̍uh-ta̍uh-á kā 聯絡 ê 線路牽牽--起-來.
Chit 暗聚會, 地頭 Ûi--á 兄專工紹介 teh phah 記錄片 ê A-kai 兄 kap 眾人熟 sāi. A-kai 兄講 ê 話, hō͘ góa chiâⁿ 深刻 ê 感觸.
A-kai 兄 chhím 到 tō 問 ta̍k-ê siáng koh ē 記得詹益樺, i 講 hiah-ê 做官--ê kap 學者頭人不時講 tio̍h 鄭南榕, 無人 beh 肯定詹益樺, 因為詹益樺無社會地位, m̄-chiah bē-sái 講--得, 肯定詹益樺 ē 影響 in chiah-ê 頭人 ê 權威, 利益 kap 地位, i 強調 che 是 lán ài 反省 kap 思考--ê.
