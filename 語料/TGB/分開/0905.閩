Kap文化結連理@Jit-tiong
Chiâⁿ做chit pái世界台語文化營ê協辦單位, tùi góan tú改名ê「台灣文化社」來講, 是1 pái重新出發ê好機會. 真感謝「李江卻台語文教基金會」hō͘ góan機會, 來為台語文ê推sak出tām-po̍h-á力.
第2工ê活動, tī khang-khòe上做kah khah順sī, 雖bóng有sió-khóa狀況, m̄-koh ta̍k-ê lóng chiok真心teh出力, 相信ta̍k-ê應該bē責備--lah.
Tī前2工ê活動中間, 有1項hō͘ góa上感心--ê, tī lán「Tea Time」ê時chūn, 有聽tio̍h講師teh kā學員講:「Mài kā講師當作神.」I ê意思是鼓勵in mài欣羨作家, kut力寫, lín ka-kī mā會kap in相siâng.
最後, ǹg望ta̍k-ê tī寫作當時, m̄-thang bē記得ài kā chhui-sak hō͘ ta̍k-ê, iáu有, m̄-thang hō͘文化孤單, ài hō͘ lán ê語言kap文化kāng步.
