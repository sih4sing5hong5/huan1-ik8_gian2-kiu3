文化霸權, 地頭戰kap智識份子ê角色 / Thài-thèu
Pō͘ 1 粒檳榔 / Kaut
Siáⁿ-mih是台灣文學? / Ui-chì
政大台文社teh chhòng siáⁿ? / 政大台文社
文化霸權, 地頭戰kap智識份子ê角色──A. Gramcsi ê啟示
Thài-thèu
Siáⁿ-mih是統治
1 ê政權beh án-chóaⁿ有效統治? Che m̄-tāⁿ是政治學ê基本問題, mā是台灣ài面對ê現實問題. 一般來講, 1 ê政權(尤其是外來ê政權) beh統治1 ê地區, 軍事ê暴力鎮壓kap壟斷是第1步, 續--落-來就是建立政治kap行政部門.
對1 ê外來殖民政權來講, 軍事統治鞏固了後, 完成經濟壟斷體制(殖民性質ê經濟體制)mā是 chiâⁿ要緊ê khang-khòe. Koh來, siōng長遠mā siōng要緊ê khang-khòe, 就是tī文化kap意識方面kā被統治者洗腦, hō͘ in甘願接受統治.
政權ê本質是「合法ê暴力壟斷集團」, m̄-koh若beh有效koh長期做統治, 有形ê暴力m̄是siōng有效ê工具. Siōng好ê方式是: kā被統治者對暴力ê驚惶, 轉做心理kap意識上同意hông統治. 照án-ne來看, 統治ê mê-kak, 就bē-tàng kan-taⁿ khiā tī民間社會(civil society)頂kôan, 不時kek kah pháiⁿ-chhèng-chhèng; 統治集團已經變做被統治者會tàng看--tio̍h, 聽--tio̍h ê任何mi̍h-kiāⁿ--a.
Án-ne看--來, 政權m̄是古早時hit種君王, i是「現代君王」. Gramsci講tio̍h政黨ah是政權ê角色ê時chūn, i án-ne講:
