Hō͘ i ê 1張phoe@Toa-thau
親愛ê H.P. :
Tī góa寫這張phoe ê時chūn, lí應該早就tńg去到厝--ni, kap厝--ni ê人做伙--a!
Hit暝, tī『河濱公園』, tiām-tiām坐tī lí邊--á, 一直teh看lí ê面, 到góa beh睏--a, koh teh『描摩』hit個影. 後--來, góa開始想lí講ê話, 想lí是án-chóaⁿ hiah-nī緊就beh kā góa ê手放--開.
Góa實在m̄知影是án-chóaⁿ, 尾--á, koh走tńg去原來ê所在, lim 1-kóa酒, 倒tī土腳, 看天頂ê星. Tī這個時chūn, 東pêng吹來『秋初』ê『晚風』, koh加上天星ê光, hō͘ góa想起1句話:「擁有愛ê人無須要煩惱; teh走尋愛ê人無時間煩惱.」
Góa teh追求lí ê愛--a, 甘m̄是?
Hōan-sè, lí感覺góa m̄是hit個會tàng牽lí ê手ê人; hōan-sè, lí就是hiah-nī-á倔強, beh一個人行家己ê路.
I don`t mind. Góa kan-taⁿ beh ka lí講: 無論lí是tī『豐裕』ê『蘭陽平原』; iah是tī繁華ê台北城; 甚至tī Deutschland (德國)平靜ê庄腳, góa攏願意tiām-tiām坐t„ lí邊--á, 看lí ê面, 聽講lí ê快樂kap悲傷.
『編織』好ê hong-chhoe, 必須ài勇敢去飛, 任何人攏必須ài祝福. Góa, 會期待hit kang來到.
會sái tú-tio̍h lí, góa實在真幸運!
祝lí順心
