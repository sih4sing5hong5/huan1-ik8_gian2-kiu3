《O͘-tó͘-bái日記 》 / Gî-lîn
Lán應該ài擔負ê歷史責任 / Sin
回應《O͘-tó͘-bái日記》 / Tōa-thâu-liân
改國號m̄是重點 / Kaut
A-lân (5) / Tōa-thâu-liân
《O͘-tó͘-bái日記》
──記 1 段對土地無私ê旅程
Tī 今年 2--月電影正式放映 chìn 前, 2004 年底 ê 金馬影展, góa tō 先走去看《革命前夕的摩托車之旅》.
舊年年底 kā chit 齣電影看了 ê 時, tō 決定 beh 好好 á 寫 1 篇文章, m̄-koh, 1 工過 1 工, góa 甘願 kā 時間 khai tī 其他無意義 ê tāi-chì 頂 kôan, mā bòai khai 1 點鐘久用 keyboard phah chit 篇文章. 影片 ê 效果實在太大--a, 一直 tī góa 心內 teh kún-ká.
對 chit 齣影片, 自今年 2--月正式 tī 電影院放到 taⁿ, 有真 chē 討論 kap o-ló, góa ē-tàng tī 媒體, blog, bbs kap 新聞台......看 tio̍h 對 chit 齣影片 ê 感想. Góa mā m̄ 免 ke 講「Che Guevara」一生 ê kha-jiah, 因為 che 是 1 ê 資訊爆炸 kap 媒體炒作 ê 時代.
