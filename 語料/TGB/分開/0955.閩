有火ê土地@Toa-thau
Kā火禁--起-來
Lán無需要火
Tī chia生thòaⁿ
Lán無需要火來照路
Tī chia本來ê人
無需要火就知iáⁿ
Ài行ê路程
In看著動物á, 看著天星ê運行
Mā看著ka-tī
生thòaⁿ本來就是自然ê tāi-chì
走chhōe有火ê所在
來到chia
因為in看著火星tī chia teh閃sih
Kā火禁--起-來──
Lán無需要火
Lán確實無需要火來照路
Che本底就是1個有火ê土地
閃sih ê火星照tī 400冬前ê海峽
Kā人顯示土地ê光景
Mā會tī 400冬後
Kā lán顯示ài行ê路程
