Góa ê信心走去toeh? / Gî-chēng
慈林 / Ui-chì
A公kap a-má ê故事(1) / A-iàn
面對ka-tī / Gî-lîn
Hioh-kôaⁿ / Kiàn-tì
Góa ê信心走去toeh?
Gî-chēng
Chit 2工一直teh giau疑:「Góa ê信心走去toeh?」
Kiám-chhái是壓力, 做社長ê壓力. Góa m̄是驚做tāi-chì, 因為góa有心, 為社團mā為ka-tī, góa是歡喜甘願--ê. M̄-koh hō͘ góa chheh心--ê, 是ta̍k-ê lóng無kā心hē tī chia. Góa無beh怪罪siáⁿ-mih人, 因為góa若m̄是社長, 免擔chit-ê責任, góa hōan-sè mā是會án-ne.
想tio̍h ài ka-tī做社團大部份ê tāi-chì, góa就lán--落-去-a, 借場地, 交企劃書, 228活動, 申請補助, 活動成果報告, 聯絡社員......, 差不多lóng góa 1 ê人ài擔, 真thiám.
最近, koh聽tio̍h副社長Chhiu-sûn後學期beh退出, Ngá-kî有心境ê矛盾, mā想beh mài koh參與, góa m̄知beh講siáⁿ. 心內有kóa感傷, m̄-koh che是個人ê選擇. Góa bat kap Ui-chì講--過:「社團親像teh戀愛.」M̄-thang hō͘對方感覺有壓力, ài是人歡喜甘願, che愛情chiah會久長. Góa盡量mài hō͘人壓力, m̄-koh人kám有心?
