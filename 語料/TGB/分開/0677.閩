雲林縣ê農村體驗@Phoe-soan
其實, chhím開始ê時chün, góa mā無想過ē來西螺, 是Sìn-chì kā góa ko͘-chiâⁿ, góa chiah來--ê. Góa對西螺本來根本無了解, 參加chit ê營隊了後, chiah知iáⁿ西螺有chiah chē mi̍h件.
營隊有去參觀豆油工場kap西螺老街, mā有去Pi-thâu社區. Tī豆油工場, góa看tio̍h豆油ê製造過程, 烏豆á豆油ài曝日頭, 4到6個月chiah ē變做 lán teh食ê豆油.
營隊mā有去看西螺7崁, 西螺7崁ê由來是張廖家族來台灣ê時chūn, 治安chiâⁿ bái, 為tio̍h安全, 以部落做單位, 分做 7崁, 是家族民防ê制度, 西螺7崁其實是武館ê意思.
林--先-生koh有chhōa góan去Pi-thâu社區. Pi-thâu社區tī林--先-生ê phah拚了後, 有gín-á tī社區ê圍牆á畫圖, mā有chiok chē種花ê所在. 今á日看--tio̍h ê Pi-thâu社區, kap以早無kāng款.
