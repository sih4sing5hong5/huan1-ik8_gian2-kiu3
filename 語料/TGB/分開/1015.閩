語言kám是1種工具? / Abon
有題目 / Siáu-thêng
無題目 / A-kim
1999政大台語演講比賽 / A-bî
語言kám是1種工具?
講tio̍h台語, ta̍k-ê lóng有ka-kī ê 1套, in會kā lí講siáⁿ-mih字ài án-chóaⁿ寫, 台語有幾聲, 台語有jōa súi.
M̄-koh若講tio̍h堅持講台語, 來kā台語文運動鬥出力, in tō會chin緊改嘴講:"語言kan-taⁿ是1種工具".
無m̄-tio̍h, 語言是 1種工具, m̄-koh ài看lí beh提chit種工具做siáⁿ-mih代誌?
Góa做工tú-tio̍h 1 ê韓國人, i是Sumsung (三星)公司派來台灣起發電廠ê監工. Góa kā講, 學台語會使kap台灣工人講khah清楚, i用Chi-na話講:『你們台灣的工作那麼小, 大陸(China國)的工作那麼大, 我學國語(China話)就好了, 學台語做什麼.』
